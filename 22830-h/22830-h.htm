<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="content-type" content="text/html; charset=UTF-8">
  <title>The Project Gutenberg ebook of La terrible et merveilleuse vie de Robert le diable</title>
  <meta name="author" content="anonymous">

<style type="text/css">
<!--
body { margin-left: 10%; margin-right: 10%; }
h1 { font-size: 120%; font-weight: normal; text-align: center; }
h1:first-line { font-size: 200%; }
h2 { font-size: 120%; margin-top: 2em; font-weight: normal; text-align: left;
  margin-left: 2em; text-indent: -2em;}
p { text-align: justify; }
.lettrine:first-letter { float: left; vertical-align: text-bottom;
  padding-right: .1em; font-size: 2.6em; }
.abbr { font-size: smaller; vertical-align: 20%; }
.narrow { margin-left: 20%; margin-right: 20%; }
.c { text-align: center; }
.trnotes { font-family: sans-serif; font-size: 95%;
      padding: .5em; margin-left: 5%; margin-right: 5%; margin-top: 2em;
      border: dotted 1px;
      }
.trnotes h2 { margin-top: .5em; }
-->
</style>

</head>

<body>

<h1>La terrible et m[<i>erveil</i>]leuse
vie de Robe[<i>rt le</i>]
diable Nouvellement Imprimee a Paris.</h1>


<div class="c"><img src="images/a.png" alt="[Illustration]"></div>
<p class="narrow">¶ [<i>Nouvellement imprimé</i>] par Claude Blihart: Demourant en la Rue
[<i>de la Jufrie</i>] a l'enseigne de L'escu de France.
</p>



<h2>¶ Cy co<span class="abbr">m</span>mence la terrible &amp; merveilleuse
vie de Robert le diable /
lequel aprés fust nommé
l'homme Dieu.</h2>


<p class="lettrine">Au comme<span class="abbr">n</span>cement de
Chascune
oeuvre invoque
l'ayde de nostre
seign<span class="abbr">eu</span>r ainsi
que boece
de co<span class="abbr">n</span>solation: sans laquelle nulle
autre chose ne peult bien estre
commencee moyenné ne terminee:
mais pource que nous autres pecheurs
ne pouo<span class="abbr">n</span>s rie<span class="abbr">n</span>s ouyr ne obtenir
de dieu que premierement il
ne passe par les mains de la vierge
Marie / ainsi que dit monseigneur
Sainct Augustin. Et aussi
car l'histoire cy aprés escripte: laquelle
j'ente<span class="abbr">n</span>s narrer a esté par le
merite de la vierge Marie miraculeusement
co<span class="abbr">n</span>duicte: ainsi q<span class="abbr">ue</span> pl<span class="abbr">us</span>
a plain par la Lecteure d'icelle
pourrez cognoistre. Afin que a
icelle plaise impetrer enver dieu
le createur que je pauvre &amp; simple
entendement puisse ceste presente
histoire decreter &amp; reciter au proffit
&amp; salut de ceulx q<span class="abbr">ui</span> icelle liro<span class="abbr">n</span>t.
Au commencement de ce present
traicté je veulx a icelle dame de
grace presenter la salutation angelicque
q<span class="abbr">ue</span> l'ange Gabriel luy p<span class="abbr">re</span>se<span class="abbr">n</span>ta
du ciel en terre. C'est <span lang="la">ave maria</span>
pria<span class="abbr">n</span>t &amp; supliant a to<span class="abbr">us</span> ceulx q<span class="abbr">ui</span>
d'icy en ava<span class="abbr">n</span>t liro<span class="abbr">n</span>s ce p<span class="abbr">re</span>sent livre
qu'ainsi le face<span class="abbr">n</span>t pour mieulx entendre
&amp; pour mieulx retenir les
grands enseigneme<span class="abbr">n</span>s &amp; bons exe<span class="abbr">m</span>ples
en ce dit livre conten<span class="abbr">us</span>. Tout
ho<span class="abbr">m</span>me q<span class="abbr">ui</span> a sens: raison: &amp; entendement
s'il cognoist q<span class="abbr">u'i</span>l soit en peché
mortel: de celuy peché se doit repe<span class="abbr">n</span>tir
&amp; dema<span class="abbr">n</span>der pardon a Dieu ou
autreme<span class="abbr">n</span>t le diable au lie<span class="abbr">n</span> duq<span class="abbr">ue</span>l il
est lyé le menera a p<span class="abbr">er</span>petuelle da<span class="abbr">m</span>nation
de laq<span class="abbr">ue</span>lle jamais ne sera
rachepté / mais il sera en enfer eternelleme<span class="abbr">n</span>t
tourme<span class="abbr">n</span>té avecq<span class="abbr">ue</span>s les
damnez Et se le pecheur pre<span class="abbr">n</span>t cognoissance
de son peché &amp; d'iceluy
aye repe<span class="abbr">n</span>tance &amp; p<span class="abbr">ar</span>don en la gloire
de Paradis ainsi que i a long
te<span class="abbr">m</span>ps advint a iceluy duq<span class="abbr">ue</span>l vous
orrez ta<span class="abbr">n</span>tost en iceluy livre p<span class="abbr">ar</span>ler.
</p>



<h2>¶ La declaration du nom de
Robert le diable.</h2>


<p class="lettrine">Il est vray qu'en la cité
de roue<span class="abbr">n</span> au pays de normandie
nasquit un enfa<span class="abbr">n</span>t
lequel fut nommé
Robert le diable: qui est un nom
fort terrible &amp; espoue<span class="abbr">n</span>table: mais
la cause pourquoy il fut ai<span class="abbr">n</span>si no<span class="abbr">m</span>mé
je la vo<span class="abbr">us</span> vueil declarer. En
celuy te<span class="abbr">m</span>ps y avoit un noble duc
en Normandie: vaillant / sage &amp;
chevaleureux doux &amp; aussi courtoys
a merveilles: leq<span class="abbr">ue</span>l craignoit
&amp; aymoit dieu de bon cueur: &amp; si
faisoit faire bo<span class="abbr">n</span>ne &amp; droicte justice
a un chascun: hardy: Preux /
puissant &amp; plaisant a Dieu &amp; au
mo<span class="abbr">n</span>de / lequel Duc estoit appellé
Hubert de ses beaulx faitz &amp; vaillances
en plusieurs cronicq<span class="abbr">ue</span>s anciennes
est faicte mention. Tant
avoit de biens &amp; de vertu en luy
que a les racompter seroit chose
trop longue &amp; quasi impossible.
Or advint que un jour de Noel
celuy Duc tint court ouverte a
Vernon sur seine: a laquelle vindrent
tous les nobles Barons &amp;
chevaliers de la duché de norma<span class="abbr">n</span>die.
Et pource que le duc Hubert
n'estoit point encores marié les
nobles barons du pays qui la estoient
luy priere<span class="abbr">n</span>t que ce fut son
plaisir de se marier a fin q<span class="abbr">u'i</span>l
augme<span class="abbr">n</span>tast sa lignee: &amp; aussi qu'il eust
successeur aprés luy. Ausquelz
barons le duc voulant obtemperer
a leurs prieres respo<span class="abbr">n</span>dit &amp; dit
que ce qu'il leur plaisoit il feroit
mais tant y a q<span class="abbr">u'i</span>l ne pouoit trouver
femme ce que a luy apartie<span class="abbr">n</span>t
car de pre<span class="abbr">n</span>dre fe<span class="abbr">m</span>me de plus hault
lieu que je ne suis a moy n'apartient
&amp; aussi de moy abaisser je feroye
honte a tout mon lignage /
parquoy me semble soubz vostre
correction qu'il vault mieulx demourer
ainsi que faire chose que
a moy n'apartienne / de laquelle
chose me porrois repe<span class="abbr">n</span>tir lesquelles
choses ouyes par les barons
qui la estoie<span class="abbr">n</span>t le plus ancien se leva
&amp; dist. Seigneur Duc vous
avez parlé sageme<span class="abbr">n</span>t: mais se vo<span class="abbr">us</span>
me voulez croire je vo<span class="abbr">us</span> diray chose
do<span class="abbr">n</span>t serez joyeux. Parlez dit le
Duc. Sire dit le baron: le Duc
de Bourgo<span class="abbr">n</span>gne a une belle fille:
sage / honneste &amp; benigne: qui est
chose informee a vostre estat &amp;
au moyen de ce pourrez acroistre
vostre honneur &amp; puissance: &amp; si
aurez allia<span class="abbr">n</span>ce a plusieurs haulx
&amp; puissans ho<span class="abbr">m</span>mes se vostre plaisir
estoit de la faire demander: je
suis seur que vo<span class="abbr">us</span> l'auriez voluntiers
&amp; ne vous la reffusera len
point. Ado<span class="abbr">n</span>c respondit le duc que
cela luy plaisoit bie<span class="abbr">n</span> &amp; que c'estoit
sageme<span class="abbr">n</span>t parlé au baron. Adonc
sans plus attendre le duc fist demander
la damoyselle / laquelle
par le duc de Bourgo<span class="abbr">n</span>gne son pere
luy fut octroyee / &amp; furent faictes
les nopces triumphantes.
</p>



<h2>¶ Comme aprés que le Duc de
Norma<span class="abbr">n</span>die eut espousé la fille
du duc de Bourgo<span class="abbr">n</span>gne l'e<span class="abbr">m</span>mena
triumphamment a rouen.</h2>


<p class="lettrine">Aprés que le duc eust
espousé la damoyselle /
il l'emmena en la
cité de Rouen acompagnee
de plusieurs
Barons &amp; chevaliers / Dames &amp;
Damoyselles. Tant du pays de
Bourgongne que d'ailleurs: en
laquelle cité de rouen fut receue
a tresgrand triumphe &amp; magnificence /
&amp; fust faicte chere plantureuse
entre Bourguignons &amp;
Normans qui la estoyent / desquelles
choses a cause de briefveté
et me tais: pour plustost venir
au principal de ma matiere.
</p>
<p class="lettrine">Le Duc &amp; la duchesse vesquirent
long temps ensemble /
sans pouoir engendrer
enfant jusq<span class="abbr">ue</span>s a
dixsept ans par leur faulte / pour
ce qu'il ne plaisoit pas a dieu estre
fait car aucunesfois c'est gra<span class="abbr">n</span>d p<span class="abbr">ro</span>fit
a L'homme et a la femme / de
non avoir enfant. Et seroit plus
profitable aux peres et aux meres /
de n'avoir jamais engendrez
ne co<span class="abbr">n</span>ceu: que par faulte de doctrine
et enseignement de Parens enfans
estre damnez. Pourquoy je
dy que L'homme ne doibt demander
a Dieu sino<span class="abbr">n</span> ce qu'il luy plaist
&amp; qui est necessaire au proffit de l'ame.
Comme le Duc et la Duchesse
feussent gens devotz craignans
et aymans Dieu: souventesfoys
en oraison confessez et repentans
de leurs pechez: grands
ausmoniers et faisant grand secours
a pauvres gens / doulx humains
&amp; begnins au monde &amp; tant
misericordieux &amp; tant charitables
aux pauvres: q<span class="abbr">ue</span> c'estoit chose merveilleuse /
tant que tous biens et
toutes vertus en eulx habonderent
Quand il advenoit que le
Duc vouloit habiter avec la duchesse
sa femme / il faisoit priere
a Dieu: q<span class="abbr">u'i</span>l luy pleust donner &amp; envoyer
lignee &amp; enfans: par lesq<span class="abbr">ue</span>lz
Dieu peust estre servy &amp; honnoré /
&amp; aussi pour prendre plaisir &amp; soulas.
Mais pour oraison ne pour
prieres q<span class="abbr">ue</span> ilz sceussent faire ne pouoient
avoir nulz enfans.
</p>



<h2>¶ Comme le Duc en venant de
l'esbat se complaignoit a la duchesse
de ce qu'ilz ne pouoient avoir
enfant.</h2>


<p class="lettrine">Advint un
jour q<span class="abbr">ue</span> le Duc
&amp; la Duchesse
venoient
de l'esbat. Le
Duc luy dit
Dame / il
no<span class="abbr">us</span> va mal:
car nous ne pouons avoir nulz enfans.
Celuy qui nous assembla
fist grand peché. et si a un autre
fussiez donnee / je croy que eussiez
portez enfans: &amp; aussi se j'eusse eu
une autre femme / je croy que j'eusse
enge<span class="abbr">n</span>dré enfans: comme je puis
bien faire: que je suis mal fortuné.
Mais non pourtant si n'auray
je jour de ma vie charnelle compagnie
de femme q<span class="abbr">ue</span> de vous je vous
asseure. Et quand la duchesse eut
ouy ce que le duc avoit dit elle dit
Sire Duc il no<span class="abbr">us</span> fault prendre en
gré puis qu'il plaist a Dieu: et avoir
patience en toutes choses.
</p>



<h2>¶ Comme Robert le diable fut
engendré. Et comme sa mere
le donna au diable a son concepvement.</h2>


<p class="lettrine">Advint un jour que le duc
alla a la chasse: courroucé
&amp; quasi comme enragé
de dueil / &amp; a soy mesmes
se complaignoit et disoit je voys
plusieurs notables Dames lesquelles
ont plusieurs beaux enfans
auquelz elles pre<span class="abbr">n</span>gne<span class="abbr">n</span>t plaisir
&amp; soulas: je cognois bie<span class="abbr">n</span> maintenant
que dieu me hayt: A quoy
tient il que je ne le regnie &amp; toute
sa puissance: car trop me fait le
cueur dole<span class="abbr">n</span>t cest que je ne puis nul
enfa<span class="abbr">n</span>t avoir. Le duc fist une gra<span class="abbr">n</span>de
folie de dire telles parolles /
car jamais ne dit parolle dequoy
tant se repentist ne qui si cher luy
coutast / car le diable qui est tousjours
prest a decepvoir le genre
humain tempta le duc &amp; luy troubla
l'entendement tellement que
quand il fut retourné en son palays
il trouva la duchesse laquelle
semblablement estoit courroucee /
&amp; lors l'acolla et baisa / et du
surplus je n'en dis rie<span class="abbr">n</span> / mais lors
le duc fist sa priere a Dieu que a
celle heure luy pleust qu'il engendrast
un enfant duquel il fust honoré
&amp; servy &amp; qu'il do<span class="abbr">n</span>nast grace
qu'il luy pleust faire chose qui
a dieu fust agreable &amp; qu'il fust a
son service. Adonc la dame qui estoit
courroucee dit / mais soit au
diable puis que dieu n'y a puissance:
car ce je conçoy aujourd'huy enfant
au diable soit il donné et de
cy &amp; desja luy donne de bonne volu<span class="abbr">n</span>té.
Or advint que sur ce point
le duc qui du diable fut te<span class="abbr">m</span>pté engendra
un enfant lequel fist plusieurs
maulx en sa vie: &amp; destruisit
maintes ge<span class="abbr">n</span>s ainsi que verrez
cy aprés / car il estoit enclin a to<span class="abbr">us</span>
vices maulx &amp; delitz: mais toutesfois
a la fin il se corrigea &amp; co<span class="abbr">n</span>vertit
si qu'il paya amende salutaire
de ses forfaitz a Dieu / et
a la fin il fut sauvé comme dit
L'escripture.
</p>



<h2>¶ Comme robert le diable fut né
et de la grand douleur que sa
mere eut a l'enfantement.</h2>


<p class="lettrine">La Duchesse comme
dit est devant grosse
de l'enfant Robert &amp;
le porta son Terme
ainsi q<span class="abbr">ue</span> femmes ont
a coustume de porter leurs enfa<span class="abbr">n</span>s
combien qu'elle l'eust ja donné au
diable / et est a sçavoir que la duchesse
en grand angoisse peine et
douleur enfante son enfant: car
a la peine de l'enfanteme<span class="abbr">n</span>t demoura
l'espace d'un moys ou plus / et
se n'eust esté les bonnes prieres /
jeusnes / aumosnes q<span class="abbr">ue</span> faisoit chascun
jour le duc pour la pitié de la
duchesse a laquelle il veoit tant
de travail endurer / la Duchesse
ne fut point delivree de son enfa<span class="abbr">n</span>t
ainsi que len tie<span class="abbr">n</span>t estre vray / ains
a l'enfantement fut comme morte.
Plusieurs haultes Dames
et Damoyselles lesquelles a l'enfantement
de la Duchesse que estoient
esbahies de la peine qu'elles
veoient souffrir et endurer a
la duchesse / car elles cuidoient
bien qu'elle fust au dernier de ses
jours.
</p>



<h2>¶ Des terribles signes qui furent
ouys et veuz au naissement
de Robert le diable.</h2>


<p class="lettrine">Et qua<span class="abbr">n</span>d l'enfant duquel
je parle fut né
il estoit de horrible
stature et lors sourdit
une nuee / ainsi
que dient les cronicques si obscure
qu'il sembloit qu'il deust venir
nuict et commença a tonner et esclairer
tellement que il sembloit
que le ciel fust ouvert &amp; le feu p<span class="abbr">ar</span>my
la maison. Les quatre vens
aussi fure<span class="abbr">n</span>t mis sus par telle maniere
que la maison trembloit si
fort que une partie to<span class="abbr">m</span>ba par terre.
Les seigneurs dames et Damoiselles
qui la estoie<span class="abbr">n</span>t pensoient
bien alors prendre fin veu les terribles
tempestes &amp; vens que lors
couroient. Ainsi que Dieu voulut
le temps s'apaisa &amp; fut serain
et doulx: ado<span class="abbr">n</span>c on porta baptiser
l'enfant qui fut nommé Robert /
car chascun qui l'enfant veoit s'esmerveilloit
de ce que il estoit si
gra<span class="abbr">n</span>d &amp; si bien fourny: car a le veoir
on eust juré q<span class="abbr">u'i</span>l eust eu un an antier
il estoit nourry quasi a demy
et en porta<span class="abbr">n</span>t &amp; raportant ledit enfant
a l'eglise il ne cessoit de plorer
&amp; tantost les dentz luy saillirent
desq<span class="abbr">ue</span>lles il mordoit les nourrices
qui l'alaictoient tellement
q<span class="abbr">ue</span> nulle femme ne le vouloit plus
alaicter / et fut force que on luy
baillast a boire par un Bubert
qu'on luy mettoit en la bouche / et
ava<span class="abbr">n</span>t qu'il eust un an antier il alloit
&amp; parloit aussi bien que font
les autres enfa<span class="abbr">n</span>s a cinq ans: tant
plus croissoit: tant plus se delectoit
a mal faire: car depuis qu'il
sceut aller tout seul il n'estoit ho<span class="abbr">m</span>me
ne femme quil le peust tenir.
Et quand il trouvoit les autres
petis enfans il les batoit et frapoit
et leur jettoit pierres et frapoit
de gros bastons et quelque
part qu'il fust il ne cessoit de mal
faire. Il commença bien jeune a
mener mauvaise vie: il rompoit
les bras a l'un les jambes a l'autre.
Les Barons qui ce veoient
desoient que ce estoit jeu: et prenoient
plaisir a ce que l'enfa<span class="abbr">n</span>t faisoit:
dont puis aprés en furent
courroucez.
</p>



<h2>¶ Comme les enfans tous d'un
commun accord le nommerent
Robert le diable.</h2>


<p class="lettrine">Puis peu de te<span class="abbr">m</span>ps l'enfant
devint grand en corsage
et aussi en tresmauvais
et despiteux courage: lo<span class="abbr">n</span> dit communement
que mauvaise Herbe
croist: plus voluntiers que la bo<span class="abbr">n</span>ne:
Tousjours alloit parmy les
Rues heurtant l'un et frappant
l'autre: et pareillement tout ce q<span class="abbr">u'i</span>l
rencontroit comme s'il fust enragé
ou hors du sens: nul ne s'osoit
trouver devant luy: aucunesfois
les enfans s'assembloient tous ensemble
contre luy et le batoient:
et quand ilz le veoient venir les
uns disoient. Voyez cy venir robert
le diable et s'enfuyoient devant
luy ainsi que le diable fait
devant l'eaue beniste. Et pource
que il estoit mauvais les enfans
qui avec luy conversoient le nommoient
tous d'un accord robert le
diable &amp; tellement fut divulgué
par tout le Pays que depuis ce
nom ne luy fut mué ne jamais ne
sera tant que le monde durera.
Quand l'enfant eut environ six
a sept ans / le duc voyant les manieres
de son filz l'appella et luy
dit. Mon filz il est temps que tu
ayes maistre pour t'aprendre &amp; instruire /
et pour te mener a l'escolle:
car tu es ja assez grand pour
aprendre tous honneur et pour
suivre bonne meurs et aprendre
a lyre et a escripre / et de fait le
duc luy bailla un maistre a fin
que par luy fust nourry et gouverné.
</p>



<h2>¶ Comme Robert le diable tua
son maistre.</h2>


<p class="lettrine">Nous trouvo<span class="abbr">n</span>s q<span class="abbr">ue</span> le
maistre voulut corriger
robert pour le
retraire des maux
que il faisoit: mais
Robert tira son cousteau duquel
il frapa son maistre tel coup par
le ventre que il luy fist yssir les
boyaux tellement qu'il en mourut:
puis dit Robert a son maistre
en luy jetta<span class="abbr">n</span>t so<span class="abbr">n</span> livre par despit.
Voila vostre scie<span class="abbr">n</span>ce jamais
prebstre ne clerc ne sera mon maistre /
je le vous ay bien fait a cognoistre:
&amp; onc depuis ne fut maistre
si hardy qui osast entreprendre
de l'instruire &amp; chastier: mais
il fut force de le laisser tel que il
estoit / a tout mal faire se deduisoit
&amp; de bien faire ne luy chaloit
il desprisoit Dieu et nostre mere
saincte eglise / en luy n'avoit raison
ne mesure: et estoit enclin a
tous vice / car qua<span class="abbr">n</span>d il alloit a l'eglise
&amp; il veoit que les prebstres
et clercz vouloient chanter il avoit
des cendres / pouldres et autres
ordures que il jectoit en leur
bouche par grand trahison et derision
de Dieu: il s'appliquoit a
tout mal faire / qua<span class="abbr">n</span>d il veoit aucun
a l'eglise Dieu prier il le frapoit
par derriere / chascun le maudissoit
pour les horribles maulx
qu'il faisoit / &amp; le duc voyant son
filz estre mauvais &amp; si mal moriginé
il en estoit si courroucé q<span class="abbr">u'i</span>l
eust voulu qu'il eust esté mort: et
la Duchesse aussi en estoit si angoisseuse
que c'estoit merveilles /
et un jour elle dit au duc / l'e<span class="abbr">n</span>fant
a ja beaucoup de te<span class="abbr">m</span>ps et est gra<span class="abbr">n</span>d
et bien fourny / il me semble qu'il
seroit bon de le faire chevalier et
par ainsi il pourra cha<span class="abbr">n</span>ger ses co<span class="abbr">n</span>ditions.
Le Duc dit a la duchesse
qu'il en estoit content: &amp; si n'avoit
Robert que dixsept ans.
</p>



<h2>¶ Comme Robert le diable fut
fait chevalier.</h2>


<p class="lettrine">A une feste de Pe<span class="abbr">n</span>checouste
le duc voula<span class="abbr">n</span>t assembler
plusieurs de ses baro<span class="abbr">n</span>s
&amp; principaulx amys
a la presence de ses baro<span class="abbr">n</span>s. Adonc
il appella robert et luy dit aprés
qu'il eust ouy l'opinion des assistans.
Robert mon filz entendez
ce que je vous vueil dire: par conseil
de noz bo<span class="abbr">n</span>s amys je suis deliberé
de vo<span class="abbr">us</span> faire chevalier a fin
que d'icy en avant vous frequentez
les autres Chevaliers preudhommes/
et que changez conditions
et ayez meilleures manieres
que par ava<span class="abbr">n</span>t qui sont desplaisantes
au mo<span class="abbr">n</span>de / ains serez doulx
courtois: humain: humble et begnin
ainsi que les autres chevaliers:
car ho<span class="abbr">n</span>neur change meurs
Lors Robert respondit a son pere /
je feray ce qu'il vous plaira
mais quand est a moy il ne me
chault que je soye / car soit hault
ou bas je suis deliberé de faire ce
que mon courage pe<span class="abbr">n</span>se &amp; ainsi que
mon plaisir me conduira: et je ne
suis pas deliberé de mieux faire
que le temps passé / je suis dit robert
la moytié trop sage: d'estre
chevalier ne me chault. La veille
de la Pe<span class="abbr">n</span>thecouste fut bie<span class="abbr">n</span> veillee /
mais celle nuit Robert le diable
ne cessa de frapper l'un &amp; heurter
l'autre. Robert ne pouoit demourer
en un lieu / car il ne se soucioit
gueres de prier dieu: le le<span class="abbr">n</span>demain
fut le jour de Penthecouste
Robert fut fait chevalier. Le
duc fist crier unes joustes ausq<span class="abbr">ue</span>lles
fut Robert et si ne craignoit
homme tant fust preux et hardy
il assailloit un chascun qui la estoit:
Les joustes commencerent
et eussiez veu chevaliers tomber
par terre: car Robert le Diable
q<span class="abbr">ui</span> estoit plain de cruaulté n'espargnoit
homme / tous ceulx qui deva<span class="abbr">n</span>t
luy estoient il faisoit tresbucher
du cheval a terre. A l'un rompit
la cuisse: a l'autre le col. Il attendoit
tout homme qui contre
luy vouloit jouster: mais nul ne
eschappoit de ses mains qu'il n'emportast
sa merque aux rains: ou
aux cuisses / tous estoient navrez
quelque par que ce fust / Robert
ro<span class="abbr">m</span>pit &amp; gasta dix chevaulx aux
joustes: les nouvelles en fure<span class="abbr">n</span>t aportees
au duc qui en fut marry.
Et quand il eust sceu comme robert
s'estoit gouverné aux joustes
il alla celle part et voulut
faire cesser les joustes / mais robert
qui sembloit estre enragé ne
voulut obeir au Duc son pere et
co<span class="abbr">m</span>me<span class="abbr">n</span>ça a fraper d'un costé &amp; d'autre
et abatre chevaulx et chevalier
tellement que ce jour il occist
trois des plus vaillans chevaliers
qui fussent la / to<span class="abbr">us</span> ceulx
qui la estoient crioient a Robert
qu'il cessast: Mais c'estoit pour
neant: car il n'en vouloit rien faire:
nul ne s'osoit trouver devant
luy / et pource qu'il estoit si inhumain
chascun le hayoit et on luy
disoit. Pour dieu Robert laissez
la jouste / car vostre Pere a fait
crier que chascun cesse pource que
maint preudhomme y a perdu la
vie dont il est courroucé / Mais
robert qui estoit eschauffé &amp; quasi
hors du sens / ne tenoit compte
de chose qu'on luy dit / ains de pis
en pis navroit &amp; tuoit ceulx qu'il
rencontroit. Tant fist Robert q<span class="abbr">ue</span>
le peuple qui la estoit s'esmeut / et
tout esmeut vint vers le Duc disant.
Seigneur duc c'est grant folie
de souffrir a vostre filz Robert
de faire ce que il fait / Pour
dieu mettez y remede.
</p>



<h2>¶ Comme Robert s'en alla au
pays de Normandie robant &amp;
pillant tout le pays / forçant
et destruisant femmes et violant
pauvres filles pucelles.</h2>


<p class="lettrine">Quand robert
vit que il n'y
avoit plus p<span class="abbr">er</span>so<span class="abbr">n</span>ne
aux joustes / il partit
de la &amp; alla a
son adve<span class="abbr">n</span>ture
par le pays &amp;
commença a faire grans maulx
plus que jamais n'avoit fait: car
il efforça femmes &amp; viola pucelles
sans no<span class="abbr">m</span>bre: il tua tant de ge<span class="abbr">n</span>s
que ce fut pitié et n'y avoit ho<span class="abbr">m</span>me
en Normandie que par robert ne
fust desrobé et outragé / mesmeme<span class="abbr">n</span>t
il pilloit les eglises &amp; si leur
faisoit guerre: et n'y avoit abaye
autour le pays de Normandie q<span class="abbr">ue</span>
Robert ne fist pillier les nouvelles
des faitz de robert furent racomptez
au Duc / et tous ceulx
q<span class="abbr">u'i</span>l avoit batus et destruis se venoient
plaindre au duc &amp; luy comptoient
les meffaitz que Robert
faisoit par le pays de Normandie /
l'un disoit / monseigneur vostre
filz robert a efforcé ma femme /
l'autre disoit il a violé ma fille /
et l'autre disoit il m'a desrobé
et pillé / et l'autre disoit il m'a batu
et navré / or estoit piteuse chose
a ouyr compter les maulx que
faisoit Robert. Le duc qui oyoit
dire ces choses de son filz robert /
de grand dueil qu'il avoit en son
cueur se print a plorer &amp; dit / beau
sire Dieu de Paradis j'ay eu si
gra<span class="abbr">n</span>d joye &amp; estoit tout mon plaisir
d'avoir un filz pource que j'esperois
en avoir grand soulas et
joye. Or j'en ay un leq<span class="abbr">ue</span>l me fait
tant de douleur et de tristesse que
je ne sçay que je dois faire.
</p>



<h2>¶ Comme le duc de Norma<span class="abbr">n</span>die
envoya gens pour prendre son
filz Robert: ausquelz Robert
creva les yeulx.</h2>


<p class="lettrine">Il y avoit un chevalier
qui estoit la &amp; voya<span class="abbr">n</span>t le
duc en si grand douleur
il dit: Monseigneur je
vous conseille que mandez Robert
et le faictes venir devant
vous et en la presence de toute
vostre cour &amp; luy deffendez qu'il
ne face mal a personne ou autrement
vous luy direz que le ferez
empriso<span class="abbr">n</span>ner &amp; si ferez faire de luy
justice. A ce s'acorda le Duc et dit
que le chevalier avoit bie<span class="abbr">n</span> parlé:
et inco<span class="abbr">n</span>tinent envoya gens par le
pays chercher Robert et leur co<span class="abbr">m</span>manda
que il fust amené devant
luy robert qui estoit par le pays
sceut les nouvelles que le peuple
s'estoit plaint a son pere et avoit
commandé qui fust prins et mené
vers luy et tous ceulx que robert
rencontroit: et mesmement
aux messagers du duc il leur crevoit
les yeulx par despit de son
pere qui les avoit la envoyez Et
qua<span class="abbr">n</span>d il les avoit ainsi fait aveugles
il leur disoit par grand mocquerie:
Galans vous en dormirez
mieulx allez et dictes a mon
pere que je ne le prise guere et q<span class="abbr">ue</span>
par despit de luy et de ce qu'il m'a
mandé je vous ay les yeulx crevez
&amp; ainsi le devez croire p<span class="abbr">ar</span> quoy
Robert estoit hay de Dieu et du
monde. La vie et fame de luy estoit
divulguee par tout le monde.
Les messagers qui par le duc
avoient esté envoyez querir Robert
retournerent plorant deva<span class="abbr">n</span>t
le duc &amp; luy dirent Voyez seign<span class="abbr">eu</span>r
duc comme vostre filz nous a aveuglez
et mal atournez. Le duc
fut courroucé des nouvelles qu'il
ouyt par ses messagers &amp; co<span class="abbr">m</span>mença
a penser qu'il pourroit faire: &amp;
comme il en pourroit chevir.
</p>



<h2>¶ Comme le Duc de Normandie
fist faire un commandement
par tout son pays que robert
fust prins et mis en priso<span class="abbr">n</span>
luy et ses compagnons.</h2>


<p class="lettrine">Lors un de son conseil
se leva et dit au
Duc: Seigneur ne
pensez plus a cecy /
car je vous asseure
que veu la rebellion de robert et
de ce q<span class="abbr">u'i</span>l a fait aux pauvres messagers
jamais ne revie<span class="abbr">n</span>dra vers
vous: Mais est necessaire de le
pugnir des maulx et homicides
lesquelz il a faitz et perpetrez et
ainsi le trouvons nous aux loix
et droitz escriptz ainsi raison le
veult et le doit faire. Le Duc estoit
sage si voulut user de son
conseil: &amp; incontinent envoya par
toutes les ville de sa duché crier
et publier &amp; faire exprés co<span class="abbr">m</span>mandemens
de par luy a tous serge<span class="abbr">n</span>s
justiciers &amp; officiers qu'ilz fissent
diligence de prendre robert et iceluy
prins le garder &amp; enfermer &amp;
tout ceulz qui estoie<span class="abbr">n</span>t avec luy &amp;
qui a mal faire luy tenoie<span class="abbr">n</span>t compagnie.
Cest edit fait &amp; publié p<span class="abbr">ar</span>
le duc: Ledit edit vint tantost a la
cognoissance de Robert &amp; quand
il le sceut a peu qu'il n'enragea de
dueil &amp; peu s'en faillit que il ne yssit
hors du sens et aussi semblablement
les meurtriers lesquelz
estoient en la compagnie de Robert
furent espouentez et de la
criee que le Duc avoit faicte eurent
grand paour: Robert quasi
enragé &amp; hors du se<span class="abbr">n</span>s estraignoit
les dentz et jura qu'il feroit guerre
a son pere et q<span class="abbr">u'i</span>l destruiroit son
lignage: car le diable enhortoit
Robert a ce faire.
</p>



<h2>¶ Comme robert le diable fist
faire une maison en un gra<span class="abbr">n</span>d
boys tenebreux et obscur &amp; la
fist des maulx sans nombre.</h2>


<p class="lettrine">Aprés ces choses dessusdictes
ouyes par
Robert / il fist faire
une maison forte en
un boys en un lieu
tenebreux et la alla robert faire
sa demourance / et estoit le lieu
quasi inhabitable / merveilleux /
espouentable / estrange &amp; hideux
et avec ce le plus perilleux que
lon sçauroit pe<span class="abbr">n</span>ser ne dire: robert
fist assembler avec luy tous les
plus mauvais garsons du pays
et iceulx retint pour le servir et
acompagner: car il y avoit gens
mauvais de terribles &amp; diverses
sortes / comme larrons / meurdriers:
escorcheurs / ge<span class="abbr">n</span>s pervers
et maulditz / agresseurs de chemins:
Brigans de boys / et gens
bannis et excommuniez et gens
du diable toute mauvaise garso<span class="abbr">n</span>naille /
desira<span class="abbr">n</span>s de mal faire / ge<span class="abbr">n</span>s
felons et orgueilleux &amp; les plus
terribles de dessoubz les cieulx /
et de telz gens fist robert grand
assemblee et d'eux estoit capitaine
robert. En ce boys fist Robert
le diable luy et ses compagnons
des maulx innumerables &amp; sans
nombre: ilz coupoient gorges et
destruisoient marchans: nul ne
s'en osoit aller sur les chaus pour
la crainte de Robert le diable et
de ses compagnons. Chascun en
avoit paour: tout le pays estoit
par eulx robbé et pillé ne nul n'osoit
saillir de son hostel que il ne
fust prins et ravy de robert et de
ses compagnons. Pauvres pelerint
qui passoient par le pays estoient
prins et meurtris par robert
et ses gens. Chascun craignoit
et doubtoit robert et ceux
de sa co<span class="abbr">m</span>pagnie: ainsi que les brebis
craignent les loups car a la
verité dire c'estoient loups ravissans
&amp; devorans tout ce qu'il pouoient
autaindre &amp; rencontrer on
s'esbahissoit co<span class="abbr">m</span>me dieu seuffroit
telles choses estre faicte. La mena
robert mauvaise vie avec ses
co<span class="abbr">m</span>pagnons: a toute heure il vouloit
menger &amp; gourmander ne jamais
ne jeusna jeusne Tant fust
grande vigile ne la quara<span class="abbr">n</span>taine
ne les quatre temps: Tous les
jours mengeoit chair aussi tost
le ve<span class="abbr">n</span>dredy que le dime<span class="abbr">n</span>che: mais
aprés q<span class="abbr">u'i</span>l eut luy et ses gens fait
plusieurs maulx il souffrit beaucoup
de peine en ce monde ainsi
que verrez cy aprés.
</p>


<h2>¶ Comme Robert le diable tua
sept hermites qu'il rencontra
dedans le boys.</h2>


<p class="lettrine">Du temps que Robert le
diable estoit en ce boys
avec ces meurdriers et
pilleurs d'esglises / pires
que loups ravissans / Il ne craignoit
Dieu ne sa doulce mere en
mal il n'y avoit son pareil au mo<span class="abbr">n</span>de
car il ne avoit singulier reffuge
a sainct ny a saincte: il ne craignoit
ne dieu ne diable: sathan ne
lucifer ne autre. Un jour robert
qui estoit entalenté de mal faire
s'en alla tout seul dehors son hostel
pour chercher quelque malle
adve<span class="abbr">n</span>ture ou aucun a qui il peust
mal faire ainsi qu'il avoit acoustumé
de faire. Et d'ave<span class="abbr">n</span>ture il re<span class="abbr">n</span>contra
au meilleu du Boys sept
Hermites: et incontinent se tira
vers eulx comme un homme enragé
desgaina son Espee et occist
les sept hermites qui estoie<span class="abbr">n</span>t ge<span class="abbr">n</span>s
devotz sainctz et de bonne vie et
fors et puissans pour eulx revencher
contre Robert Mais ilz ne
luy voulurent faire resistence: &amp;
souffrirent pour l'ho<span class="abbr">n</span>neur de dieu
ce qu'il leur voulut faire et qua<span class="abbr">n</span>d
il les eust occis to<span class="abbr">us</span> sept: il dit en
se mocquant des Hermites qui
estoient mors: j'ay cy trouvé une
belle nichee laquelle j'ay mise ou
elle devoit venir: Galans dit
Robert vostre vie est finee. La
fist Robert grand meurdre par
despit de dieu &amp; de la saincte eglise:
Robert vouloit mettre en sa
subjection tout le monde &amp; aprés
q<span class="abbr">u'i</span>l eust fait ce bel ouvrage il saillist
de la forest comme un diable
forcené et pis que un homme enragé
to<span class="abbr">us</span> ses habilleme<span class="abbr">n</span>s estoient
rouges de sang de ceulx qu'il avoit
occis. En cest estat chevauchoit
Robert par les champs ensangla<span class="abbr">n</span>té:
mains: piedz &amp; visage.
</p>


<h2>¶ Comme Robert le diable s'en
alla au chasteau D'arques devers
sa mere la Duchesse: laquelle
estoit la venue disner.</h2>


<p class="lettrine">Tant chevaucha
Robert q<span class="abbr">ue</span>
il fust auprés
du Chasteau
d'arq<span class="abbr">ue</span>s: mais
en son chemin
rencontra un
berger lequel
luy dit que la duchesse sa mere celuy
jour devoit venir disner au
chasteau p<span class="abbr">ar</span> quoy robert se tira celle
part mais quand il aprocha du
chasteau vo<span class="abbr">us</span> eussiez veu fuyr ho<span class="abbr">m</span>mes:
femmes &amp; petis enfans ainsi
que les brebis font devant le
Loup les uns s'enfermoient deda<span class="abbr">n</span>s
leur maisons: &amp; les autres
en L'eglise se reculoient: Robert
voya<span class="abbr">n</span>t que chascun s'enfuyoit ainsi
devant luy commença a penser
en luy mesme et dit tout en plorant.
Beau sire dieu de Paradis
a quoy tient il q<span class="abbr">ue</span> chascun s'e<span class="abbr">n</span>fuyt
en telle maniere de devant moy.
Or suis je bien malheureux &amp; le
plus fortuné q<span class="abbr">ue</span> homme du monde /
il semble que je soye un Juif
ou un ladre. Helas dit robert le
diable je congnois bien q<span class="abbr">ue</span> je suis
des mauvais le pire. Or doy je
bie<span class="abbr">n</span> mauldire ma vie: car je croy
bien que je suis hay de Dieu / et
du monde / en ce penser &amp; douleur
vint Robert jusq<span class="abbr">ue</span>s a la porte du
chasteau &amp; la descendit de dessus
son cheval: mais il n'y avoit homme
q<span class="abbr">ui</span> de luy osast approcher pour
pre<span class="abbr">n</span>dre son cheval. Si le laissa a
la porte du chasteau: &amp; puis desgayna
son Espee laquelle estoit
toute ensanglantee / &amp; s'en alla a
la salle ou estoit sa mere. Qua<span class="abbr">n</span>d
la duchesse vit robert son filz duquel
elle sçavoit la cruaulté fust
toute effroyee &amp; s'en voulut fuyr
Lors Robert le diable qui ja avoit
veu comme les gens s'en estoient
fuys devant luy il en eut
si grand douleur qu'il s'escria effroyement
a sa mere. Madame
pour Dieu ayez mercy de moy: &amp;
ne vous bougez jusques a ce que
j'aye parlé a vous. Lors s'approcha
Robert de la Duchesse &amp; luy
dit en ceste maniere: Madame je
vous supplye humblement qu'il
vo<span class="abbr">us</span> plaise me dire a quoy il tie<span class="abbr">n</span>t
que je suis si cruel: car il fault q<span class="abbr">ue</span>
cela procede de vous ou de mon
pere / pourtant je vous prie que
m'en dictes la verité.
</p>



<h2>¶ Comme la Duchesse mere de
Robert luy requist que il luy
coupast la teste / &amp; puis luy
compta co<span class="abbr">m</span>me elle l'avoit donné
au diable.</h2>


<p class="lettrine">Moult fut la duchesse
esbahye d'ouyr ainsi
parler Robert le
diable &amp; elle cognoissant
son cas se jecta
aux piedz de son filz &amp; luy dit en
plorant. Mon filz je vueil d'icy &amp;
desja que vous me coupez la teste
&amp; que vous m'ostez la vie. La
Duchesse mere de Robert disant
cela pour la pitié qu'elle avoit de
son enfant pource qu'elle sçavoit
bien que c'estoit par elle que Robert
estoit si mauvais pour les
parolles q<span class="abbr">u'e</span>lle dit a sa conception.
Robert dit a sa mere tout triste:
Helas Madame pourquoy vo<span class="abbr">us</span>
occiroys je moy qui tant ay fait
de maulx: encores feroys je pis
que jamais ne fis: pour nulle chose
je ne le ferois. La duchesse luy
recita de point en point / comme
ce luy estoit advenu: &amp; co<span class="abbr">m</span>me premier
qui fust enge<span class="abbr">n</span>dré elle l'avoit
donné au diable en soy blasmant
&amp; vituperans d'avoir commis si
grand meschef &amp; se reputoit estre
la plus malheureuse / q<span class="abbr">ue</span> jamais
fut sur terre &amp; peu s'en faillit q<span class="abbr">u'e</span>lle
ne fut toute desesperee. Qua<span class="abbr">n</span>d
Robert eut entendu ce que sa mere
luy avoit dit / de la grand douleur
q<span class="abbr">u'i</span>l eust au cueur en tomba a
terre tresvanouy: &amp; fut une grand
piece sans ce celer: &amp; en plorant
dit / les diables ont grand envie
d'avoir mon corps et mon ame /
mais d'icy en ava<span class="abbr">n</span>t je vueil delaisser
a mal faire &amp; renoncer a toutes
les oeuvres du diable. Puis
dit a sa mere en plorant laquelle
il veoit en si grand douleur: ma
treshonnoree dame &amp; mere je vo<span class="abbr">us</span>
supplye humblement q<span class="abbr">ue</span> soit vostre
plaisir me recommander a
monseigneur le duc mon pere: car
je m'en vueil aller a Rome pour
me confesser des Pechez que j'ay
faictz ne jamais ne dormiray a
mon ayse jusq<span class="abbr">ue</span>s a ce que j'aye esté
a Rome. Mon pere m'a fait bannir
de son pays: &amp; tousjours m'a
mené grand guerre: mais de cela
ne m'en chault: car je ne vueil jamais
assembler richesses ne autres
bie<span class="abbr">n</span>s: je suis deliberé du tout
a faire le sauveme<span class="abbr">n</span>t de mon ame
&amp; a cela d'icy en avant vueil employer
mon temps &amp; mon entendement.
</p>



<h2>¶ Comme Robert print congé
de sa mere: laq<span class="abbr">ue</span>lle demena gra<span class="abbr">n</span>d
dueil de sa departie.</h2>


<p class="lettrine">Tost aprés Robert monta
a Cheval &amp; retourna
vers ses ge<span class="abbr">n</span>s: lesquelz il
avoit layssez en la Forest: &amp; la
Duchesse demoura en son hostel
faisant grand Dueil / pour l'amour
de Robert qui d'eulx avoit
prins congé. Souventesfoys elle
s'escrioit. Lasse dolente q<span class="abbr">ue</span> feray
je: mon filz Robert n'a pas tort
s'il n'a cure de moy. Car bien me
doit hayr &amp; mal vouloir / q<span class="abbr">ui</span> suis
cause de tant de maulx que il a
faictz. Ainsi que la Duchesse demenoit
ce dueil / le Duc arriva:
&amp; quand la Duchesse le vit elle
luy compta ce que Robert avoit
faict: &amp; le Duc luy demanda se
Robert se repe<span class="abbr">n</span>toit point du mal
qu'il avoit fait: ouy dit la duchesse
le Duc souspira fort &amp; dit. Helas
c'est pour neant ce q<span class="abbr">ue</span> Robert
fait. Car il ne sçauroit jamais
restaurer les dommages qu'il a
fais par le pays &amp; toutesfoys je
prie a Dieu qu'il le vueille conduire
en telle façon que il puisse
venir a bonne fin: car je ne croy
pas que jamais il puisse retourner
s'il est en chemin d'aller a Rome
qu'il ne meure si dieu n'a pitié
de luy
</p>
<p class="lettrine">Depuis que Robert
fust party D'arques
d'avec sa mere Chevaucha
tant par ses
journees: q<span class="abbr">u'i</span>l arriva
deda<span class="abbr">n</span>s le boys ou avoit laissé ses
compagnons lesquelz disnoient.
Et qua<span class="abbr">n</span>d ilz virent Robert tous
ensemble se levere<span class="abbr">n</span>t pour luy faire
honneur et reverence. Adonc
Robert leur commença a remonstrer
leur vie perverse &amp; mauvaise
en les voulant Corriger des
maulx qu'ilz avoient faitz &amp; leur
dit. Pour l'ho<span class="abbr">n</span>neur de Dieu compaignons
ente<span class="abbr">n</span>dez ce que je vous
diray: vous sçavez la delectable
vie que nous avo<span class="abbr">n</span>s mené le te<span class="abbr">m</span>ps
passé pour noz corps &amp; noz ames
vo<span class="abbr">us</span> sçavez qua<span class="abbr">n</span>tes eglises nous
avons ravies &amp; destruictes / et
quantz marchantz destroussez &amp;
mis a mort / qua<span class="abbr">n</span>tz gens d'eglises
&amp; autres vaillans hommes par
no<span class="abbr">us</span> ont esté mis a mort: desquelz
le no<span class="abbr">m</span>bre est infiny. Parquoy no<span class="abbr">us</span>
sommes tous en danger de estre
damnez se dieu n'a pitié de nous /
parquoy je vous suplye pour l'amour
de dieu q<span class="abbr">ue</span> soit vostre plaisir
de laisser ce dangereux train
Et que d'icy en avant ente<span class="abbr">n</span>dons a
bien faire &amp; a faire penitence de
tous les pechez que vous avez
commis / car quand est a moy je
suis deliberé de m'en aller a rome
pour mes pechez confesser: esperant
obtenir grace et pardon: et
la je feray penite<span class="abbr">n</span>ce salutaire ainsi
qu'il me sera enjoint. Alors l'un
des larrons se leva comme enragé
et hors du sens &amp; va dire par
gra<span class="abbr">n</span>d mocq<span class="abbr">ue</span>rie a ses compagno<span class="abbr">n</span>s.
Advisez le regnard il deviendra
un Hermite. Robert se mocque
bien de nous q<span class="abbr">ui</span> est nostre capitaine
&amp; nostre maistre &amp; est celuy qui
fait pis que nous autres: &amp; qui
nous a monstré le train: q<span class="abbr">ue</span> vous
en semble / cecy durera il en ceste
façon. Seigneurs dit Robert je
vous prie que vous laissez ces
choses &amp; entendez au sauvement
de voz ames &amp; de voz corps / et
demandez pardon &amp; misericorde
a dieu tout puissa<span class="abbr">n</span>t &amp; il aura pitié
de vous &amp; si vous fera grace: ce
seroit une grande erreur a vous
de demourer tousjours en tel estat:
&amp; pourtant employez voz
oeuvres a dieu servir et honorer.
Qua<span class="abbr">n</span>d Robert eut ce dit l'un des
larrons luy dit. Notre maistre
laissez toutes ces choses: car vo<span class="abbr">us</span>
parlez pour nea<span class="abbr">n</span>t: car moy ne mes
compagno<span class="abbr">n</span>s pour rien que vous
puissiez dire ne faire nous n'en ferons
autre chose soyez en seur: &amp;
nous donnissiez vous deux cens
mille mars tout d'or fin / telle est
nostre destinee &amp; intention a cela
sommes nous obstinez. Ne nous
ne sçaurio<span class="abbr">n</span>s jamais demourer en
paix ne nous retraire de mal faire
ta<span class="abbr">n</span>t a cela nous sommes abandonnez
et acoustumé quoy qu'il
en doive advenir. Tous les autres
qui la estoient dirent tous
d'un commun accord: il dit vray:
car pour vie ne pour mort nous
ne nous tiendrons point de mal
faire &amp; occire tous les contredisans:
&amp; si dirent encores plus outre
s'ilz ont esté le temps passé bie<span class="abbr">n</span>
mauvais et divers encores sero<span class="abbr">n</span>t
ilz pires le temps advenir. Il est
conclud entre nous autres que de
mal faire ne laisserons jamais
jour de nostre vie car c'est nostre
plaisir et volunté.
</p>



<h2>¶ Comme Robert assomma
tous ses compagnons.</h2>


<p class="lettrine">Or quand Robert eut
entendu ce q<span class="abbr">ue</span> les larrons
luy dirent: il en
fut courroucé &amp; s'advisa
q<span class="abbr">ue</span> ce ses ribaulx
pilleurs demouroient en telle opinion
qu'ilz feroient encores beaucoup
de mal / si se tira vers la
porte &amp; la ferma: puis print une
grosse massue dequoy il frappa
un des ribaulx tel coup q<span class="abbr">u'i</span>l tomba
par terre / &amp; tellement exploicta
Robert sur ces Larrons que
l'un aprés l'autre les assomma.
Quand Robert eut ainsi atourné
ces gala<span class="abbr">n</span>s il dit en luy mesme:
Galans je vous ay bien guerdonnez
de tel service tel loyer.
Pour ce que m'avez bien servis je
vo<span class="abbr">us</span> ay bien payez selon voz dessertes:
car q<span class="abbr">ui</span> bon maistre sert bon
loyer en atend. Or a la fait Robert
un tel exploit / &amp; pour achever
son chef d'oeuvre il pe<span class="abbr">n</span>sa qu'il
mettroit le feu en la maison: &amp;
n'eust esté q<span class="abbr">u'i</span>l y avoit tant de bie<span class="abbr">n</span>s
lesquelz par le feu se fussent gastez
&amp; jamais n'eussent p<span class="abbr">ro</span>ffité robert
eust bruslé la maison / mais
il pensa en luy mesmes que ce seroit
grand dommage que ta<span class="abbr">n</span>t de
biens perissent tout en un coup /
mais cela ne voulut pas faire:
ains ferma la maison &amp; print la
clef &amp; avec luy l'emporta.
</p>



<h2>¶ Co<span class="abbr">m</span>me Robert envoya la clef
de sa maison a son pere le duc
de Normandie.</h2>


<p class="lettrine">Puis qua<span class="abbr">n</span>d robert cest ce
fait il fist le signe de la
Croix &amp; puis se print a
chevaucher parmy la Forest / &amp;
puis il print son chemin a Rome:
ce jour chevaucha tant Robert q<span class="abbr">ue</span>
la nuyct le print / il avoit grand
fain &amp; si ne sçavoit ou il debvoit
souper. Tant fist Robert que il
approcha d'une Abbaye laquelle
avoit en son temps haye / &amp; l'avoit
plusieurs fois pillee / &amp; toutesfois
un sien pare<span class="abbr">n</span>t en estoit abbé:
&amp; les moynes hayoient Robert
a mort autant que le triacle
faict le venim. Robert fist tant
q<span class="abbr">u'i</span>l arriva en l'abbaye triste &amp; entra
leans sans dire mot a personne.
Et quand les moynes le virent
si en furent esbahys &amp; espouentez
&amp; se mirent a fouyr devant
luy en disant. Voyez cy venir robert
hors du sens / quel diable l'a
icy amené. Adonc renouvellerent
les douleurs de Robert &amp; dict a
luy mesmes en souspirant en son
cueur: bien dois hayr ma vie: car
chascun me hayt &amp; me fuyt &amp; deboute:
j'ay bien mal usé ma vie
&amp; passé mon temps. Robert s'en
alla tout droit descendre devant
la grand porte de l'eglise de l'abbaye:
&amp; la fist son oraison a dieu
en ceste maniere: mon Dieu mon
createur je te suplye q<span class="abbr">ue</span> ayes pitié
et mercy de moy / et me vueillez
garder de peril &amp; de danger: puis
retourna sa parolle vers la table
des religieux / &amp; doulceme<span class="abbr">n</span>t p<span class="abbr">ar</span>la
a eulx tant que l'abbé &amp; les religieux
vindrent vers luy ausquelz
Robert dit. Messeigneurs
j'ay grand tort de vous &amp; de vostre
eglise: &amp; sçay bien que je vo<span class="abbr">us</span>
ay fais plusieurs maulx desq<span class="abbr">ue</span>lz
je vo<span class="abbr">us</span> requiers pardon: &amp; vous
supplie que ayez de moy compassion.
En disant ces parolles Robert
estoit a genoulx devant l'abbé
&amp; les religieux. Quand Robert
eust ainsi parlé en general / il
dit a l'abbé. Je vous prie de me
recommander a mon pere et que
luy baillez ceste clef qui est de la
maiso<span class="abbr">n</span> ou je me tenois moy &amp; mes
compagno<span class="abbr">n</span>s lesquelz j'ay tous occis:
en celle maison so<span class="abbr">n</span>t tous mes
tresors / lesquelz j'ay a plusieurs
desrobez tant ceans que ailleurs
dequoy j'ay gra<span class="abbr">n</span>d douleur &amp; grande
desplaisance a mon cueur. Si
vous requiers pardon / &amp; supplie
que tous les biens qui sont en ceste
maison qu'ilz soient rendus a
ceulx a qui il apartiennent. Robert
demoura celle nuict en ceste
abaye &amp; le lendemain se departit
&amp; laissa son espee de laquelle il avoit
fait tant de maulx / &amp; aussi
son cheval &amp; a piedz se mist a chemin
pour aller a Rome. Celuy
jour l'abbé s'en alla devers le duc
&amp; luy porta la clef laquelle Robert
luy avoit baillee &amp; luy co<span class="abbr">m</span>pta
la vie de son filz. Le duc fist rendre
aux pauvres ge<span class="abbr">n</span>s leurs bie<span class="abbr">n</span>s /
&amp; a chascun ce qu'il luy appartenoit:
icy laissero<span class="abbr">n</span>s a parler du duc
&amp; de l'abbé: &amp; retournerons a Robert
qui s'en alla a Rome a gra<span class="abbr">n</span>d
humilité &amp; devotion.
</p>



<h2>¶ Comme robert s'en alla a Rome
pour avoir de ses pechez
pardon.</h2>


<p class="lettrine">Robert s'en alla tout
seul a Rome Dieu le
vueille co<span class="abbr">n</span>duire &amp; luy
doint grace de parvenir
a son propos / si
chemina tant robert par ses journees
qu'il arriva a Rome au jour
du jeudy sainct la veille du gra<span class="abbr">n</span>d
vendredy / il arriva a bon jour
pour soy confesser &amp; mettre en bon
estat. Je vous prie que ete<span class="abbr">n</span>dez ce
que aprés s'ensuyt: &amp; vous orrez
merveilles de l'extreme penite<span class="abbr">n</span>ce
que fist robert ainsi que il pleut
au saint pere luy enjoindre pour
ses pechez et meffaictz: desquelz
il avoit grand contriction et repentance.
Robert fist tant que il
alla jusques a Rome &amp; changea
tout son courage / tellement qu'il
fut preudhomme: &amp; pour la gra<span class="abbr">n</span>d
bonté qui en luy fut L'empereur
de Rome qui pour lors estoit luy
donna sa fille a femme &amp; l'emmena
Robert: a grand honneur et
triumphe de Rome jusq<span class="abbr">ue</span>s en Normandie /
mais premier il fist penite<span class="abbr">n</span>ce
l'espace de sept ans comme
cy aprés orez.
</p>



<h2>¶ Comme Robert vint
a Rome.</h2>


<p class="lettrine">Quand Robert fust
arrivé a Rome comme
dessus est dict le
jeudy absolu / le Pape
qui est vicaire de
Dieu en terre / estoit en l'eglise de
sai<span class="abbr">n</span>ct Pierre &amp; la faisoit le divin
service ainsi q<span class="abbr">u'i</span>l est accoustumé de
faire. Robert s'efforçoit de aprocher
pres du Pape / mais les ministres
du Pape estoient courroucez
de ce que robert se vouloit aprocher
du pape. et aucuns qui le
veoient frapoient sur luy. Mais
tant plus frapoient robert tant
plus s'avançoit et fist tant que il
vint ou estoit le pape &amp; se jetta a
ses pieds en disant. Pere sainct
ayez pitié de moy. Ces motz dit
Robert par plusieurs fois / ceux
qui estoient pres du pape estoient
marris de ce que Robert faisoit
si gra<span class="abbr">n</span>d bruit &amp; le vouloient oster
mais le sainct Pere vayant l'ardent
desir de Robert il en eut pitié
et dit a ses gens. Laissez le /
car a ce que je puis cognoistre de
luy il a grand devotion &amp; co<span class="abbr">m</span>manda
le Pape faire silence a fin que
il peust mieulx entendre ce que robert
vouloit dire. Lors Robert
parla au pape et dit. Pere sainct
je suis le plus grand pecheur &amp; le
pire du monde. Le pape print robert
p<span class="abbr">ar</span> la main &amp; le fist lever puis
luy demanda. Mo<span class="abbr">n</span> amy que veux
tu dire: et pourquoy crie tu ainsi.
Ha pere sainct dit robert je vous
supplye de moy ouyr en co<span class="abbr">n</span>fession:
car ce je n'ay absolution de vous
des pechez que j'ay faictz je seray
dampné ainsi que on m'a dit / et si
ay grand paour que le Diable ne
m'emporte: veu les terribles et
enormes pechez desquelz suis renpli
plus q<span class="abbr">ue</span> nul qui soit sur la terre
et pource que estes celuy ainsi
qu'on dit qui avez la puissance de
do<span class="abbr">n</span>ner confort a ceulx qui en ont
besoing: je vous supplye en l'honneur
de la passion de Dieu que il
vous plaise de mes maulx &amp; delitz
desquelz la conscience me remort:
&amp; par lesquelz je suis tant
vil &amp; abohminable le plus que n'est
un Diable: que vous me vueillez
nettoyer de mes pechez. Et
quand le Pape ouyt Robert il se
doubta que ce ne fust Robert le
diable &amp; luy demanda Beau filz
es tu point robert duquel j'ay ta<span class="abbr">n</span>t
ouy parler qu'on dit estre si mauvais
&amp; le pire que onc fust sur terre.
Ouy dit robert. Le pape luy
dit. Tu auras absolution / mais
je te conjure de par Dieu tout
puissant que tu ne faces mal a
nully: et estoit le Pape et ceulx
qui la estoient tous espouentez de
veoir robert. Alors robert s'agenoilla
devant le Pape en grande
humilité contriction &amp; repentance
de ses pechez &amp; dist. Ja a Dieu
ne plaise que je face mal a personne
qui soit icy ne autre ta<span class="abbr">n</span>t que je
m'en pourray garder: tantost le
Pape se tira a part et fist venir
Robert devant luy lequel il confessa
et declara au Pape comme
a sa conception pource que sa mere
estoit courroucee elle l'avoit do<span class="abbr">n</span>né
au diable / disant q<span class="abbr">ue</span> de ce avoit
grand douleur paour et crainte.
</p>



<h2>¶ Comme le Pape envoya Robert
a trois lieues de Rome
vers un sainct Hermite pour
avoir penitence de ses pechez.</h2>


<p class="lettrine">Quand le Pape
l'entendit
p<span class="abbr">ar</span>ler il s'esmerveilla
fort et
fist le signe de
la croix: devant
son visage
et dict a
robert. Mon amy il fault que tu
voyses a trois lieues d'icy en un
lieu auquel tu trouverras un prebstre
qui est mon confesseur / a luy
tu te co<span class="abbr">n</span>fesseras de to<span class="abbr">us</span> les pechez
que tu fis onc et luy diras qu'il te
donne penitence: selon que tu as
merite. Celuy que je dys / et le
plus preudho<span class="abbr">m</span>me et le plus sainct
qui soit sur terre / je suis seur que
par luy seras bien confessé &amp; absoubz:
robert respondit au Pere
sainct: je le feray voluntiers puis
print congé du sainct Pere en disa<span class="abbr">n</span>t:
dieu vueille que je puisse faire
chose par laquelle je puisse faire
le sauvement de mon ame / ce
jour se passa et demoura Robert
a Rome pource que il estoit presque
nuyct. Le lendemain au matin
Rober se mist a chemin pour
aller vers L'hermite / auquel le
pape l'envoya: et fist tant robert
qu'il arriva au lieu auquel l'hermite
se tenoit: et quand il fust la arrivé
il compta a l'hermite co<span class="abbr">m</span>me le
pape l'envoyoit devers luy pour
se confesser. Adonc l'hermite luy
dit vous soyez le bien venu. Et
quand ilz eurent un peu demouré
ensemble Robert luy compta
l'estat de sa vie et luy declara ses
pechez. Et premierement luy co<span class="abbr">m</span>pta
comme par courroux sa mere
l'avoit donné au diable par sa
conception: dont il avoit grand
paour. Et comme aprés qu'il fut
un peu grand batoit les enfans
Et comme il rompoit la teste a
l'un les bras a l'autre / et a l'autre
les jambes: &amp; comme il avoit tué
son maistre d'escolle pour ce q<span class="abbr">u'i</span>l le
vouloit chastier: et comme pour
sa malice il n'y eust depuis maistre
si hardy qui l'osast prendre en
gouverneme<span class="abbr">n</span>t / dequoy faisoit co<span class="abbr">n</span>science
pource qu'il avoit ainsi mal
employé son te<span class="abbr">m</span>ps sa<span class="abbr">n</span>s rien aprendre
et comme aprés que son pere
l'avoit fait chevalier il occist ta<span class="abbr">n</span>t
de vaillans &amp; nobles chevaliers
en la jouste par sa grand cruauté:
et aprés comme il s'en estoit allé
par le Pays: en destruisant les
eglises et efforçant les femmes
mariees en violant pauvres filles
pucelles &amp; comme par despit
de so<span class="abbr">n</span> pere il avoit crevé les yeux
aux messagers de son pere &amp; comment
il tua les sept hermites / et
pour abreger co<span class="abbr">m</span>pta toute sa vie
a L'hermite depuis le jour q<span class="abbr">u'i</span>l fut
né jusques a celle heure: dequoy
L'hermite s'esmerveilloit: &amp; non
pourtant il estoit fort joyeux de
la contriction qu'il veoit avoir a
Robert de ses pechez. Quand ilz
eurent longuement parlé ensemble.
L'hermite dit a Robert / mon
filz vo<span class="abbr">us</span> demourrez aujourd'huy
cea<span class="abbr">n</span>s avec moy: &amp; demain au matin
au plaisir de dieu je vous confesseray
&amp; vo<span class="abbr">us</span> donneray bon conseil
de ce que vous avez affaire:
robert lequel avoit esté ainsi que
dessus avez ouy le pire / le plus
cruel / le plus terrible / et le plus
felo<span class="abbr">n</span> q<span class="abbr">ue</span> jamais fut sur terre: plus
orgueilleux et fier qu'un Lyon &amp;
estoit alors le pl<span class="abbr">us</span> doulx / le plus
begnin / le plus humble: &amp; le plus
debonnaire qu'on eust jamais sur
terre veu ne sceu: le plus beau: le
plus plaisant en touz ses faitz &amp;
ditz: &amp; aussi belle contenance que
jamais eust prince. Robert estoit
tant las de la peine que il avoit
enduree que il ne pouoit boire ne
me<span class="abbr">n</span>ger: si se mist a part a genoux
pour faire son oraison / &amp; commença
a dieu prier que par sa saincte
misericorde le voulsist garder de
l'ennemy d'enfer &amp; qu'il luy pleust
donner victoire sur luy. Quand
il fut nuit L'hermite fist coucher
robert en une petite chapelle laquelle
estoit en celuy hermitage
gente &amp; plaisante / moult saincte
et devote. L'hermite ne cessa toute
nuict de prier dieu pour robert
le diable lequel il veoit avoir si
grande repentance / si fut si longuement
L'hermite en oraison: q<span class="abbr">ue</span>
il s'endormit.
</p>



<h2>¶ Comme l'ange de dieu annonça
a l'hermite la penitence qu'il
devoit enjoindre &amp; do<span class="abbr">n</span>ner a robert
pour le salut de son ame.</h2>


<p class="lettrine">Par la volunté de dieu
incontinent que il fut
endormy il songea: et
luy fut advis que un ange leq<span class="abbr">ue</span>l
estoit envoyé de Dieu luy disoit
en ceste maniere. Homme de dieu
escoute ce que Dieu par moy te
mande. Se Robert veult avoir
pardon de ses pechez il fault qu'il
contreface le fol &amp; le muet &amp; que
il ne menge riens sinon ce que il
pourra oster aux Chiens: &amp; si
fault q<span class="abbr">u'i</span>l soit en tel estat sans parler
&amp; sans menger jusq<span class="abbr">ue</span>s a ce qu'il
plaira a Dieu luy reveler &amp; qu'il
aura fait penite<span class="abbr">n</span>ce suffisa<span class="abbr">n</span>te pour
purger ses pechez / en telle maniere
se contiendra robert sans parler /
et sans menger comme dessus
est dist: et adonc l'hermite s'esveilla
tout effroyé et commença
a penser sur son songe: &amp; quand il
eut longuement pensé il commença
a louer &amp; remercier Dieu de ce
que il avoit prins pitié de son pecheur:
et fut joyeux en luy mesmes
de son songe / puis se mist en
oraison en attendant le jour. Et
qua<span class="abbr">n</span>d le jour fut apparu il fut esmeu
d'arda<span class="abbr">n</span>t amour envers Robert
&amp; l'apella &amp; luy dit. Mo<span class="abbr">n</span> amy
venez ça vers moy: &amp; lors robert
s'aprocha incontine<span class="abbr">n</span>t du sainct hermite
&amp; en grand contriction &amp; reverance
de tous ses pechez se confessa /
et aprés que Robert se fut
humblement confessé: L'hermite
luy dit. Mon filz j'ay pe<span class="abbr">n</span>sé a la penitence
laquelle vous convient
faire et acomplir a fin que puissiez
grace &amp; pardo<span class="abbr">n</span> obtenir envers
dieu de tous les pechez que vous
avez faitz: c'est que vous ferez le
fol &amp; ne me<span class="abbr">n</span>gerez rien sinon ce que
pourrez oster aux chiens quand
on leur aura donné a menger &amp; si
vous gardez bien de parler nom
plus que un muet: ainsi a esté vostre
penitence ordonnee a moy de
par dieu revelee &amp; durant le te<span class="abbr">m</span>ps
de vostre penitence: ne feré mal
a personne et vivrez en cest estat
jusques a ce que il plaira a dieu
vous faire assavoir que il suffise
et ces choses icy vous co<span class="abbr">m</span>mande
&amp; enjoinctz faire &amp; accomplir
expressement. Car quand vous
aurez fait vostre penitence suffisante
il vous sera mandé de par
dieu que vous cessez. Quand robert
eut entendu ces choses il fut
joyeulx et remercia dieu pource
qu'il estoit quite et assoubz pour
si peu. Lors print congé robert de
l'hermite &amp; s'en alla par grand humilité
et devocion comme<span class="abbr">n</span>cer son
aspre et dure penitence / laquelle
luy avoit enjoint L'hermite et si
sembloit bien a luy qu'elle estoit
petite et de peu d'importance veu
et consideré les enormes pechez /
lesquelz avoit commis du temps
de sa jeunesse Dieu demonstra alors
un beau miracle par sa grace
&amp; infinie bonté / puissance &amp; misericorde
qua<span class="abbr">n</span>d d'un homme plus
orgueilleux qu'un lyo<span class="abbr">n</span>: plus felon
et cruel que n'est un tigre de tous
maulx / vices &amp; pechez / plus remply
q<span class="abbr">ue</span> jamais fut homme: et par
sa grand pitié et misericorde: en
a fait innocent / hu<span class="abbr">m</span>ble / gracieux /
doulx et begnin comme un Aygneu:
&amp; toutes ces meurs &amp; conditions
changees de mal en bien.
</p>



<h2>¶ Comme Robert print congé
de L'hermite: &amp; s'en retourna a
Rome faire sa penitence.</h2>


<p class="lettrine">Disant a Dieu
a L'hermite: il
s'en alla &amp; pria
Dieu q<span class="abbr">ue</span> par sa
saincte grace /
il le voulsist
co<span class="abbr">n</span>duire si tresbien
qu'il puisse
faire et accomplir sa penitence
au proffit et a la salvation de
son ame. Et tant chemina que il
vint a Rome. Et quand fut la
venu se print a cheminer par devers
la ville co<span class="abbr">n</span>trefaisant le fol /
il n'eut gueres cheminé que plusieurs
petis enfans qui cuydoie<span class="abbr">n</span>t
que il fust fol: tous ensemble alloient
courant en se mocquant de
luy &amp; jettant contre luy souliers
vieulx &amp; alloient criant aprés en
faisant gra<span class="abbr">n</span>d bruyt par les rues
les gens de rome q<span class="abbr">ui</span> cela pouoient
veoir s'en mocquoient et crioient
car c'est la coustume de se rire plustost
d'une folie que d'une gra<span class="abbr">n</span>d sagesse:
Robert avoit plus de gens
autour de luy q<span class="abbr">ue</span> se il eust esté bien
sage. Quand robert eut longuement
demouré a rome un jour advint
que il se trouva auprés de la
maison de L'empereur / et pource
que la porte estoit ouverte il entra
dedans / et tantost se print a
pourmener par la salle / a l'une
fois il alloit fort a l'autre tout
bellement: et puis couroit et s'arrestoit
tout quoy: mais ne demouroit
gueres en un lieu: l'empereur
q<span class="abbr">ui</span> la estoit s'en print garde et vit
de robert les manieres &amp; puis dit
a un de ses escuyers en parlant
de Robert. Voyez le plus bel escuyer
que jamais je vis: mais je
cuyde qu'il soit fol dont c'est dommage:
car il a beau corps et bien
formé: faictes luy donner a menger
appellez le et le faictes bien
servir. Lors l'escuyer appella robert /
mais Robert ne respondit
mot: puis on le fist seoir a table /
et onc ne voulut boire ne manger
combien qu'o<span class="abbr">n</span> luy presentast assez
pain vin et viandes ceulx qui la
estoient presens s'esmerveilloient
de ce que robert faisoit malle chere
et ne vouloit rien menger tandis
que robert estoit a table l'empereur
advisa un chien qui estoit
soubz la table et estoit blessé d'un
autre qui l'avoit mors: auq<span class="abbr">ue</span>l chie<span class="abbr">n</span>
L'empereur jetta un os auquel
os le chien se print a ro<span class="abbr">n</span>ger: qua<span class="abbr">n</span>d
robert vit le chien tenir l'os: saillit
de la table en laq<span class="abbr">ue</span>lle il estoit &amp;
courut vers le chien et tant feist
que il print l'os: mais le chien se
voulut revencher: et illec eussiez
veu beau deduyt &amp; plaisance: car
Robert et le chien tiroient chascun
de son costé: robert estoit couché
par terre / et mengeoit a un
bout de l'os et le chien de l'autre.
</p>
<p class="lettrine">Il ne fault pas demander
se l'e<span class="abbr">m</span>pereur &amp; ceux q<span class="abbr">ui</span>
la estoie<span class="abbr">n</span>t rioie<span class="abbr">n</span>t de voir
le deduit de robert &amp; du
Chien. Mais toutesfois Robert
fist tant que il osta l'os du chien /
et le commença a menger / car il
mouroit de fain: pource que il avoit
esté lo<span class="abbr">n</span>g temps sans menger
L'empereur q<span class="abbr">ui</span> regardoit ces choses
cognoissant que robert avoit
gra<span class="abbr">n</span>d fain: lors jetta a un autre
chien un pain tout entier: mais
incontinent robert luy osta et le
rompit &amp; en donna au chien ainsi
que raison estoit: car par le chien
avoit eu le pain. L'empereur commença
a rire quand il vit cela: et
puis dit a ses gens no<span class="abbr">us</span> avons ceans
le pl<span class="abbr">us</span> nouveau fol et le plus
villain que je vis oncques jour
de ma vie / qui oste le pain aux
chiens pour le menger parquoy
lon peult bien cognoistre sa folie.
Je croy que il ne boit ne menge
rien: fors que par le moyen des
chiens &amp; affin que Robert peust
menger son saoul / tous ceulx de
la maison de l'empereur do<span class="abbr">n</span>noient
a grande habondance a menger
aux chiens de L'empereur et tant
eurent a menger que robert fust
saoul. Puis robert commença a
soy pourmener par la salle tena<span class="abbr">n</span>t
en sa main un baston: duquel il
frappoit contre les bancz &amp; murailles
comme s'il fust fol / &amp; en se
pourmena<span class="abbr">n</span>t par celle salle il vint
trouver une porte par laquelle
on entroit en un beau verger auquel
avoit une belle fontaine et
clere laquelle alloit coulant par
dedans ledit verger: a laquelle
robert qui avoit grand soif alla
boire tout son saoul.
</p>
<p class="lettrine">Qua<span class="abbr">n</span>t la nuyt s'aprocha
Robert se tint auprés
du chien &amp; tousjours le
suivoit le chien q<span class="abbr">ui</span> avoit
accoustumé de coucher soubz un
degré de la Salle / et Robert qui
ne sçavoit ou il debvoit gesir / au
plus pres du Chien se alla coucher
pour celle nuyt. L'empereur
qui ce regardoit eut pitié de Robert
et commanda luy apporter
un lict et qu'il fust couché bien a
droit. Incontinent deux Chevaliers
apporterent un lict: mais
Robert ne voulut que le lict demourast
et fist signe que on le reportast
et ayma mieulx coucher
sur la terre q<span class="abbr">ue</span> sur le lict qui estoit
bien mol: et adonc Robert fist signe
a ceulx qui la estoient qu'ilz
s'en retournassent do<span class="abbr">n</span>t l'empereur
s'en esbahissoit fort / et de rechef
commanda qu'on apportast de la
paille a grand foison pour mettre
dessoubz Robert laquelle fut
aportee / et Robert qui estoit las
et rompu se coucha pour soy dormir
et reposer.
</p>
<p class="lettrine">Pensez quelle vertu de
patience il y avoit en robert:
car celuy qui par avant
avoit acoustumé de coucher
en lict mol et bien encourtiné et
linceux fins et deliez: en chambre
bien paree et tapissee &amp; avoit
accoustumé de boire vin &amp; bruvage
delicatz &amp; frians &amp; de menger
viandes exquises ainsi qu'a
son estat appartenoit estoit venu
tant qu'il luy failloit boire et
menger &amp; coucher avec les chiens
comme avez ouy. Chascun le souloit
appeller monseigneur en luy
faisant honneur comme le plus
craint de la terre / alors chascun
l'appelloit fol et se mocquoit de
luy. Helas quelle douleur pouoit
avoir robert qua<span class="abbr">n</span>d estoit co<span class="abbr">n</span>traint
de telles choses endurer: mais a
un homme qui a hault courage
riens ne luy est impossible / et a
un homme pacie<span class="abbr">n</span>t on ne luy sçauroit
faire injure. Ne homme qui
est remply de vertu ne peult estre
deceu. C'est p<span class="abbr">ro</span>ffit &amp; merite a l'homme
de souffrir &amp; porter en patience
les injures &amp; opprobre lesquelles
a tort luy sont faictes en ce
monde / car en l'autre il en obtie<span class="abbr">n</span>t
la grace &amp; amour de Dieu &amp; bien
souvent en acroissent en luy vertus.
<span lang="la">Quia nomine virtutem acuit.</span>
En tel estat ainsi que vous
avez peu entendre cy devant vesquit
robert long temps: &amp; le chien
qui cognoissoit que pour l'amour
de Robert on luy donnoit plus a
me<span class="abbr">n</span>ger qu'on n'avoit acoustumé &amp;
aussi q<span class="abbr">ue</span> pour l'amour de Robert
nul ne luy faisoit mal / ledit chie<span class="abbr">n</span>
se print a aymer Robert &amp; a toute
heure luy faisoit feste.
</p>



<h2>¶ Comme Robert fist baiser le
cul de son chien a un juif leq<span class="abbr">ue</span>l
disnoit avec L'empereur.</h2>


<p class="lettrine">Advint un jour que l'empereur
tenoit a Rome
court: a laq<span class="abbr">ue</span>lle il avoit
faict asse<span class="abbr">m</span>bler plusieurs
grans et puissans hommes: entre
lesquelz il y avoit un juif riche
et puissant &amp; qui estoit recepveur
de la plus grand partie de toute
la terre de L'empereur: &amp; quand
chascun fust assis a table: robert
qui tenoit son chie<span class="abbr">n</span> entre ses bras
et cheminoit parmy la salle contrefaisant
le fol ainsi qu'il avoit
acoustumé vint auprés d'un juif
et le tira par derriere. Le Juif q<span class="abbr">ui</span>
sentoit qu'on le tenoit par derriere:
incontinent se retourna pour
veoir que c'estoit / mais robert avoit
apareillé le cul de son chien
&amp; luy avoit la queue levee incontinent
il fist baiser le cul de son
chien au Juif. Alors chascun se
print a rire du juif: Ducz / Contes /
Barons &amp; Chevaliers. Le
Juif qui cognoissoit qu'on se moquoit
de luy il en eut grand despit:
mais il n'en fist autre semblant
pour celle heure. Aprés cela
Robert laissa aller le Chien
par la salle: mais incontinent le
Chien saillit sur la table: &amp; tant
aux dentz que aux piedz si fist
tumber ce qui estoit dessus la table:
napes: pain / tasses &amp; saillieres.
A telz jeux passoit Robert
son temps sans mot dire ainsi q<span class="abbr">u'i</span>l
luy avoit esté enjoinct p<span class="abbr">ar</span> le sainct
hermite son confesseur. Ainsi faisoit
Robert la penitence a luy enjointe /
toutesfois sa<span class="abbr">n</span>s faire a nul
grevance ne desplaisirs aucunement
tousjours pensoit robert a
faire quelque esbatement pour
passer le temps: Si advint un
jour que on menoit une Royne a
l'eglise pour espouser: laquelle estoit
richement paree et vestue &amp;
avoit dess<span class="abbr">us</span> elle de riches joyaulx
ainsi que a Royne apartenoit aco<span class="abbr">m</span>pagnee
de plusieurs nobles et
puissans Hommes: Dames &amp; damoyselles:
robert qui apperceut
celle royne ainsi paree l'alla prendre
par la main et puis aprés la
va mener en la plus grande fange
q<span class="abbr">ui</span> fut en toute la rue: et la fist
tomber / tellement qu'elle fut toute
souillee: et puis s'e<span class="abbr">n</span>fuit la gueule
ouverte et criant co<span class="abbr">m</span>me un fol
en riant portant sa massue sur so<span class="abbr">n</span>
col &amp; s'en alla tout droit bouté deda<span class="abbr">n</span>s
la cuisine en laq<span class="abbr">ue</span>lle celle royne
avoit fait appareiller le disner
des nopces et quand il fut la
arrivé sans gueres sejourner il
print un chat q<span class="abbr">ui</span> la estoit et le jetta
tout vif en une chauldiere en
laquelle cuisoient les via<span class="abbr">n</span>des du
disner / cela fait incontinent
fut rapporté a L'empereur lequel
en rist moult &amp; aussi fire<span class="abbr">n</span>t to<span class="abbr">us</span> ceulx
qui estoient avecques luy. Ainsi
fut Robert lo<span class="abbr">n</span>guement par la cité
de Rome contrefaisant le fol
et le muet / co<span class="abbr">m</span>bien que il ne le fust
pas / mais l'avoit de commandeme<span class="abbr">n</span>t
ainsi que dessus est dist pour
sa penitence parfaire: car en tel
estat fut robert sans mot dire et
sans boire vin jusques a tant q<span class="abbr">ue</span>
sa penitence fust acco<span class="abbr">m</span>plie: &amp; aussi
il ne mengeoit que ce q<span class="abbr">u'i</span>l pouoit oster
aux chiens: ne ne couchoit en
lit du mo<span class="abbr">n</span>de: mais tant seuleme<span class="abbr">n</span>t
gisoit sur un bien peu de paille
avecques les chiens il souffroit
moult d'ennuy et de tourment en
menant telle vie / &amp; qua<span class="abbr">n</span>d il pleut
a nostre seigneur Jesuchrist l'appeller /
&amp; lui faire assavoir q<span class="abbr">u'i</span>l auroit
assez souffert il fut exaulcé
et eslevé en honneur &amp; magnifice<span class="abbr">n</span>ce
plus que jamais n'avoit esté /
aymé et tenu cher de toutes manieres
de ge<span class="abbr">n</span>s: car il souloit estre
debouté et hay de tout le monde
alors fut prisé et aymé de tous
plus que jamais n'avoit esté / qui
est une chose fort miraculeuse /
comme icy aprés pourrez veoir
et entendre.
</p>



<h2>¶ Comme le seneschal de L'empereur
assembla gra<span class="abbr">n</span>d nombre
de sarrazins pour faire guerre
a L'empereur pour ce qu'il ne
luy vouloit donner sa fille en
mariage.</h2>


<p class="lettrine">Or en ce temps que Robert
estoit a Rome faisant
sa penite<span class="abbr">n</span>ce laquelle
estoit achevee ainsi qu'il
pleut a dieu lequel prent pitié de
son pauvre pecheur qua<span class="abbr">n</span>d il se retourne
a luy de bo<span class="abbr">n</span> cueur en luy demanda<span class="abbr">n</span>t
pardo<span class="abbr">n</span> de ses pechez Robert
q<span class="abbr">ui</span> estoit purgé de to<span class="abbr">us</span> ses vices
&amp; delitz en lieu de ceulx estoit
aorné de belles vertus. Et avoit
demouré a Rome par l'espace de
sept ans ou environ en faisant sa penite<span class="abbr">n</span>ce
ainsi co<span class="abbr">m</span>me dessus avez ouy
co<span class="abbr">n</span>trefaisa<span class="abbr">n</span>t le fol &amp; le muet en la
maison de l'empereur: leq<span class="abbr">ue</span>l avoit
une fille / laq<span class="abbr">ue</span>lle estoit muette ne
jamais n'avoit parlé. Et nonobstant
ce qu'elle estoit muette / le seneschal
de L'empereur qui estoit
puissant homme l'avoit fait plusieurs
fois demander / et la vouloit
avoir a femme: mais L'empereur
co<span class="abbr">n</span>gnoissant qu'il eust fait
honte a son lignage. Ne s'i voulut
co<span class="abbr">n</span>sentir ne accorder de laquelle
chose le seneschal fut iré &amp; mal
co<span class="abbr">n</span>tent contre son seign<span class="abbr">eu</span>r l'e<span class="abbr">m</span>pereur
et eu gra<span class="abbr">n</span>d despit en son cueur: et
se pensa en luymesmes q<span class="abbr">u'i</span>l luy feroit
guerre &amp; do<span class="abbr">m</span>mage: si commença
ledit seneschal a assembler ge<span class="abbr">n</span>s
a gra<span class="abbr">n</span>d puissa<span class="abbr">n</span>ce pour mener gra<span class="abbr">n</span>d
guerre a l'e<span class="abbr">m</span>pereur so<span class="abbr">n</span> seign<span class="abbr">eu</span>r / car il
luy sembloit bien q<span class="abbr">ue</span> par sa force &amp;
sa prouesse il co<span class="abbr">n</span>querroit tantost
toute la terre de l'e<span class="abbr">m</span>pereur: si fist ledit
seneschal grand amas de sarrazins
&amp; mescrea<span class="abbr">n</span>s: &amp; toute sa co<span class="abbr">m</span>pagnie
vint jusq<span class="abbr">ue</span>s au pl<span class="abbr">us</span> pres de
Rome / &amp; la voulut assieger la cité
&amp; tous ceux q<span class="abbr">ui</span> estoient dedans
Dequoy l'empereur de Rome fut
fort esbahy de l'e<span class="abbr">n</span>treprinse &amp; lors
il appella to<span class="abbr">us</span> ses barons &amp; tous
ceulx de son conseil ense<span class="abbr">m</span>ble toute
sa noblesse &amp; chevalerie. Et pri<span class="abbr">n</span>t
co<span class="abbr">n</span>seil avecques eux en leur disa<span class="abbr">n</span>t.
Seign<span class="abbr">eu</span>rs avisons que no<span class="abbr">us</span> pourro<span class="abbr">n</span>s
faire co<span class="abbr">n</span>tre ses mauditz chie<span class="abbr">n</span>s
sarrazins qui no<span class="abbr">us</span> viennent ainsi
assieger &amp; faire grans outrages
&amp; vituperes: do<span class="abbr">n</span>t j'ay si grand douleur
que peult s'en fault que je n'enrage:
car il tiennent desja tout le
pays en leur subjection / &amp; no<span class="abbr">us</span> destruiront
to<span class="abbr">us</span> se dieu par sa grace
&amp; misericorde ne no<span class="abbr">us</span> ayde. Si vo<span class="abbr">us</span>
prie que trouvo<span class="abbr">n</span>s façon &amp; maniere
de les destruire et que a grand
force et puissance les allo<span class="abbr">n</span>s assaillir
&amp; reveiller: a fin que nous les
puissions mieulx garder de dormir
&amp; sejourner trop longuement.
Alors les barons et chevaliers
qui estoient tous d'une aliance et
d'un co<span class="abbr">n</span>sentement vont dire a l'empereur.
Sire empereur vo<span class="abbr">us</span> avez
parlé sagement si sommes tous
d'accord to<span class="abbr">us</span> prestz et appareillez
de deffendre nous et noz droitz: &amp;
ferons tant qu'au plaisir de dieu
tous les ferons mourir de malle
mort: &amp; maudiro<span class="abbr">n</span>t l'heure que oncques
en ceste terre entrerent. De
la responce des barons fust bien
joyeulx l'empereur: &amp; incontinent
fit crier par toute la cité de rome
que tout ho<span class="abbr">m</span>me qui sçauroit porter
armes s'armast et se mist bien
en point / pour aller assaillir les
chiens mastins et mauditz sarrazins
pour les desconfire et ruer
jus: incontinent que la criee fust
faite / chacun fust prest et en poi<span class="abbr">n</span>t
par devers l'e<span class="abbr">m</span>pereur de franc courage
pour l'accompagner: et to<span class="abbr">us</span>
ensemble par belle ordo<span class="abbr">n</span>nance s'en
allere<span class="abbr">n</span>t assaillir les mauditz chiens
sarrazins &amp; L'empereur mesmement
estoit en personne en son
ost. Et combien que la puissa<span class="abbr">n</span>ce
de l'empereur &amp; des romains fust
grande si eussent ilz esté desco<span class="abbr">n</span>fitz
se dieu ne leur eust envoyé ayde et
secours par Robert lequel Dieu
envoya pour secourir L'empereur
et les Romains.
</p>



<h2>¶ Co<span class="abbr">m</span>me dieu envoya par son bon
ange a robert un cheval blanc
et armes blanches: et luy commanda
q<span class="abbr">u'i</span>l allast secourir l'empereur
et les Romains.</h2>


<p class="lettrine">Le jour que l'empereur &amp;
tous les Romains devoie<span class="abbr">n</span>t
avoir journee avec
les sarrazins &amp; les gens du seneschal.
Ainsi co<span class="abbr">m</span>me robert alla a la
fontaine ainsi co<span class="abbr">m</span>me il avoit acoustumé
de boire laq<span class="abbr">ue</span>lle fontaine estoit
au jardin de L'empereur. Si
vint une voix du ciel laq<span class="abbr">ue</span>lle luy
fut envoyee de p<span class="abbr">ar</span> dieu. Et robert
estant pres de ladicte fo<span class="abbr">n</span>taine entendit
celle voix en parlant doucement
en disa<span class="abbr">n</span>t en ceste maniere.
Robert dieu te ma<span class="abbr">n</span>de de par moy
&amp; te co<span class="abbr">m</span>mande que incontinent et
sans arrest tu te arme de ces bla<span class="abbr">n</span>ches
armes &amp; q<span class="abbr">ue</span> tu mo<span class="abbr">n</span>te sur le cheval
q<span class="abbr">ue</span> je t'ameine &amp; que sans plus
sejourner tu ailles secourir l'empereur.
Robert ne sceut contredire
aux co<span class="abbr">m</span>mandeme<span class="abbr">n</span>s q<span class="abbr">ue</span> l'ange luy dit
Et sans faire aucun refus: inco<span class="abbr">n</span>tinent
s'arma des armes bla<span class="abbr">n</span>ches
que l'ange du ciel luy avoit aportees
&amp; monta sur le courcier. La
fille de l'empereur dequoy cy dessus
avez ouy parler estoit au fenestres /
par lesquelles on pouoit
veoir sur le jardin auquel estoit
la fontaine vit comment robert
estoit desguisé / comment il estoit
armé et se elle eust sceu parler elle
l'eust bien revellé: mais elle estoit
muette p<span class="abbr">ar</span> quoy ne l'eust sceu
dire. Nonobstant elle ne l'oublia
par ains bien retint en son courage.
Robert ainsi armé et monté
comme vo<span class="abbr">us</span> avez ouy s'en alla en
l'ost de L'empereur que les sarrazins
tenoient de bien pres car se
dieu et Robert n'y eussent ouvré
L'empereur eust esté desconfit / et
tous ses gens mis a mort mais
quand robert fut armé il se mist
en la plus grand presse des sarrazins
&amp; comme<span class="abbr">n</span>ça ferir a dextre &amp;
a senestre sur les turcz / la luy vissiez
tre<span class="abbr">n</span>cher testes &amp; couper bras
et jambes: il faisoit tomber ge<span class="abbr">n</span>s
chevaulx par terre: si ne p<span class="abbr">er</span>dit pas
un coup q<span class="abbr">u'i</span>l ne mist a mort de ses
Sarrazins: c'estoit merveilleuse
chose a veoir ainsi tuer et meurdrir
a Robert ses ennemys. Et a
bref parler par sa force &amp; prouesse
il mist en fuyte tous les sarrazins:
et tellement ouvra que le
champ demoura a L'empereur.
</p>



<h2>¶ Comme aprés que Robert
eut desconfit les sarrazins
il s'en retourna a la fontaine
dessusdicte.</h2>


<p class="lettrine">Ado<span class="abbr">n</span>c quand le champ &amp;
L'honneur de la journee
fut ainsi demouré a l'empereur
a l'aide de robert
tout armé sur son cheval s'en retourna
vers la fontaine / &amp; la se
desarma / et puis mist les armes
sur son cheval. Et incontinent il
se esvanouit. Et ne sceut q<span class="abbr">ue</span> ledict
cheval ne les armes devindrent &amp;
demoura tout seul. La fille de l'e<span class="abbr">m</span>pereur
de Romme qui tout cela
veoit: se esmerveilloit moult et
l'eust voluntiers dit / mais elle ne
sçavoit p<span class="abbr">ar</span>ler ne dire mot: car elle
n'avoit jamais parlé. Or avoit
robert le visage tout esgratigné
de quelque coup q<span class="abbr">u'i</span>l avoit receu en
la bataille. Ne autre mal il n'en
avoit aporté l'e<span class="abbr">m</span>pereur fut moult
joyeux &amp; loua &amp; remercia Dieu
gra<span class="abbr">n</span>deme<span class="abbr">n</span>t de ce q<span class="abbr">u'i</span>l luy avoit do<span class="abbr">n</span>né
victoire sur ces ennemys &amp; en ceste
joye retourna en son Palais.
Et qua<span class="abbr">n</span>d il fut heure de souper robert
se p<span class="abbr">re</span>senta a l'empereur ainsi
q<span class="abbr">u'i</span>l avoit accoustumé co<span class="abbr">n</span>trefaisa<span class="abbr">n</span>t
tousjours le fol &amp; le muet co<span class="abbr">m</span>me
dessus est dit. L'empereur qui voluntiers
regarda robert co<span class="abbr">n</span>gneut
qu'il estoit blessé &amp; q<span class="abbr">u'i</span>l avoit ainsi
le visage atourné cuydoit que ce
luy eusse<span class="abbr">n</span>t fait aucu<span class="abbr">n</span>s de ses serviteurs:
si se courrouça &amp; dit: cea<span class="abbr">n</span>s il
y a de mauvaises gens / car ainsi
q<span class="abbr">ue</span> avo<span class="abbr">n</span>s esté aujourd'huy a la journee:
ilz ont batu &amp; mutilé ce pauvre
ho<span class="abbr">m</span>me / &amp; mesmeme<span class="abbr">n</span>t par le visage
do<span class="abbr">n</span>t ilz ont fait mal &amp; gra<span class="abbr">n</span>d
peché: car il ne dit ne fait nul mal
a ho<span class="abbr">m</span>me: ne a personne du mo<span class="abbr">n</span>de il
ne fait tort: il est fol mais est debo<span class="abbr">n</span>naire
&amp; de bo<span class="abbr">n</span> affaire q<span class="abbr">ue</span> ho<span class="abbr">m</span>me ne
pouoit estre: &amp; cuyde q<span class="abbr">u'i</span>l doit estre
fort. Lors un chevaliers se print
a p<span class="abbr">ar</span>ler &amp; dit Ta<span class="abbr">n</span>dis qu'avons esté
en la bataille les ge<span class="abbr">n</span>s q<span class="abbr">ui</span> so<span class="abbr">n</span>t cy demourez
luy ont fait cela. Alors
L'empereur deffendit a tous ses
ge<span class="abbr">n</span>s q<span class="abbr">u'i</span>lz ne fussent si hardys de le
toucher aucuneme<span class="abbr">n</span>t puis se print
a interroguer ses chevaliers s'il
y avoit nul q<span class="abbr">ui</span> sceust qui estoit le
chevalier par leq<span class="abbr">ue</span>l ilz avoie<span class="abbr">n</span>t esté
secouruz: &amp; sa<span class="abbr">n</span>s lequel ilz estoient
perduz: je ne sçay fait l'empereur
q<span class="abbr">ui</span> il peult estre: mais ce n'eust il esté
no<span class="abbr">us</span> estio<span class="abbr">n</span>s to<span class="abbr">us</span> ho<span class="abbr">n</span>nyz &amp; deshonorez:
c'est le plus vailla<span class="abbr">n</span>t &amp; le plus
hardy chevalier q<span class="abbr">ue</span> oncq<span class="abbr">ue</span>s je veis
quel q<span class="abbr">u'i</span>l soit il a en luy gra<span class="abbr">n</span>d hardiesse.
Alors la fille q<span class="abbr">ui</span> ce ente<span class="abbr">n</span>dit
s'approcha de son pere &amp; luy feist
signe q<span class="abbr">ue</span> par robert avoie<span class="abbr">n</span>t eu victoire
&amp; avoie<span class="abbr">n</span>t gagné la journee
l'e<span class="abbr">m</span>pereur n'ente<span class="abbr">n</span>doit pas le patois
de sa fille ne ce qu'elle vouloit dire
pource q<span class="abbr">u'e</span>lle ne pouoit p<span class="abbr">ar</span>ler ne
exprimer ses parolles sino<span class="abbr">n</span> par signes
il fist venir la maistresse de
sa fille p<span class="abbr">ar</span> deva<span class="abbr">n</span>t luy pour sçavoir
qu'elle vouloit dire: la maistresse
q<span class="abbr">ui</span> ente<span class="abbr">n</span>doit ce q<span class="abbr">ue</span> la fille disoit exposa
a l'e<span class="abbr">m</span>pereur en ceste maniere: la
fille se dit la maistresse se veux
dire que ce fol a aujourd'huy ta<span class="abbr">n</span>t
fait que n'eust il esté vo<span class="abbr">us</span> eussiez esté
vainc<span class="abbr">us</span> &amp; eussiez p<span class="abbr">er</span>du la journee:
&amp; que p<span class="abbr">ar</span> luy avez eu victoire
co<span class="abbr">n</span>tre voz ennemis &amp; qu'e<span class="abbr">n</span> telle faço<span class="abbr">n</span>
il a co<span class="abbr">m</span>batu q<span class="abbr">u'i</span>l a la bataille gaignee /
lors l'e<span class="abbr">m</span>pereur se pri<span class="abbr">n</span>t a rire &amp;
a ce mocquer de ce que disoit la
maistresse en luy disa<span class="abbr">n</span>t que c'estoit
une gra<span class="abbr">n</span>d folie &amp; gra<span class="abbr">n</span>d abusion: &amp;
de cela se courrouça L'e<span class="abbr">m</span>pereur en
luy disa<span class="abbr">n</span>t. Vo<span class="abbr">us</span> la deussiez enseigner
&amp; endoctriner en bo<span class="abbr">n</span>nes meurs
mais vo<span class="abbr">us</span> l'affolez &amp; gastez. Se
vo<span class="abbr">us</span> n'en pe<span class="abbr">n</span>sez autreme<span class="abbr">n</span>t je vo<span class="abbr">us</span> feray
dole<span class="abbr">n</span>te &amp; courroucee: ce seroit
grand abusion de pe<span class="abbr">n</span>ser q<span class="abbr">ue</span> ce fol q<span class="abbr">ui</span>
est innoce<span class="abbr">n</span>t eust sceu faire une telle
vailla<span class="abbr">n</span>ce veu qu'il n'a force ne
puissa<span class="abbr">n</span>ce: lors qua<span class="abbr">n</span>d la pucelle ente<span class="abbr">n</span>dit
ainsi parler son pere elle se
voulut retraire &amp; s'en alla jaçoit
ce qu'elle sçavoit bien co<span class="abbr">m</span>me la chose
estoit aucune &amp; semblablement
sa maistresse eust grand paour &amp;
frayeur des parolles de L'empereur:
&amp; pourtant celle chose si demoura
en cest estat jusque a une
autre fois que le seneschal lequel
avoit esté une fois desconfit eut
fait grand amas de sarrazins: &amp;
vint de rechef assaillir Rome &amp; y
vouloit mener dure guerre aux
Romains: &amp; de fait les romains
eussent esté desconfitz / ce n'eust esté
le chevalier que l'autre fois les avoit
secouruz: lequel vint au secours
de l'e<span class="abbr">m</span>pereur p<span class="abbr">ar</span> le comma<span class="abbr">n</span>dement
de l'a<span class="abbr">n</span>ge ainsi que a la p<span class="abbr">re</span>miere
fois avoit fait &amp; fist si vaillamment
q<span class="abbr">ue</span> pour abreger il mist
to<span class="abbr">us</span> les chie<span class="abbr">n</span>s sarrazins a desconfiture:
car il n'y avoit homme si
preux ne si hardy q<span class="abbr">ui</span> l'osast attendre:
car il menoit to<span class="abbr">us</span> ses chie<span class="abbr">n</span>s deva<span class="abbr">n</span>t
luy comme un loup fait un
troupeau de brebis / dequoy tout
le mo<span class="abbr">n</span>de s'en esbahissoit / car il frapoit
sur celle chie<span class="abbr">n</span>naille co<span class="abbr">m</span>me un
diable il les detailloit &amp; tre<span class="abbr">n</span>choit
comme un boucher la chair en la
boucherie. Car nul n'eschapoit de
ses mains ta<span class="abbr">n</span>t fust il gra<span class="abbr">n</span>d &amp; hardy
que lors ne fust mis a fin chascun
des gens de l'empereur p<span class="abbr">re</span>noit
garde a iceluy chevalier: mais a
la fin qua<span class="abbr">n</span>d la bataille fut fenee
nul ne peu dire que le chevalier devint
fors seuleme<span class="abbr">n</span>t la pucelle fille
de l'empereur laquelle luy souvenoit
de l'autre fois &amp; prins garde
co<span class="abbr">m</span>ment Robert se contie<span class="abbr">n</span>droit
&amp; vit comme<span class="abbr">n</span>t il se desarma ainsi
que a l'autre fois il avoit fait: &amp;
toutesfois elle tint secret tout le
fait: car autre qu'elle ne l'avoit
veu. Et de tout ne fut rien sceu
jusques a la tierce fois.
</p>



<h2>¶ Co<span class="abbr">m</span>me robert gaigna la tierce
bataille / a laquelle furent
mis a mort to<span class="abbr">us</span> les sarrazins.</h2>


<p class="lettrine">Et peu de te<span class="abbr">m</span>ps ap<span class="abbr">ré</span>s l'ost
des sarrazins retourna
a plus grand puissance
que jamais devant la cité
de Romme: dont mal leur en
print car il y demourerent tous
par ledit Robert: mais premier
q<span class="abbr">ue</span> l'empereur les alla combatre.
Il manda tous ces chevaliers &amp;
leur pria que se le chevalier bla<span class="abbr">n</span>c
revenoit qu'ilz missent peine de le
pre<span class="abbr">n</span>dre / a fin qu'il sceust de quelle
nation il estoit &amp; leur commanda
q<span class="abbr">u'i</span>lz sceussent quel part il yroit ne
dont il vie<span class="abbr">n</span>droit car se dist l'empereur
j'ay gra<span class="abbr">n</span>d desir de sçavoir la
verité. Alors les chevaliers respondirent
qu'ilz le feroie<span class="abbr">n</span>t voluntiers
&amp; quand la journee fut venue
un grand nombre des meilleurs
chevaliers de l'e<span class="abbr">m</span>pereur s'en
allerent embuscher en un petis
boys pour essayer a pre<span class="abbr">n</span>dre le chevalier
bla<span class="abbr">n</span>c: mais perdirent leur
peine car ilz ne peurent oncques
sçavoir do<span class="abbr">n</span>t il venoit mais qua<span class="abbr">n</span>d
ilz le virent en bataille to<span class="abbr">us</span> saillirent
du Boys et la eussiez veu
grans coup donner / harnois reluyre /
trompettes &amp; clairons sonner
pour sarrazins espouenter et
la<span class="abbr">n</span>ces rompre &amp; briser gens. Chevaulx
vissiez aller par terre / c'estoit
un plaisir a les regarder: robert
q<span class="abbr">ui</span> estoit la venu sur son cheval
blanc &amp; bla<span class="abbr">n</span>ches armes se mist
au pl<span class="abbr">us</span> gros de la meslee comme
celuy q<span class="abbr">ui</span> riens ne doutoit ses ennemis:
car depuis qu'il y fut arrivé
nul ta<span class="abbr">n</span>t fut hardy ne l'osoit attendre
pour les grans coups q<span class="abbr">u'i</span>l donnoit /
car il frapa de maint horio<span class="abbr">n</span>
&amp; maint coup de la<span class="abbr">n</span>ce d'espee il frapoit
d'estoc de taille. Il ne perdit
pas un coup / car a chacu<span class="abbr">n</span> coup q<span class="abbr">u'i</span>l
do<span class="abbr">n</span>noit vo<span class="abbr">us</span> eussiez veu aller un de
ses chie<span class="abbr">n</span>s par terre. A l'un ro<span class="abbr">m</span>poit
la teste a l'autre ro<span class="abbr">m</span>poit les rains
et illec demouroie<span class="abbr">n</span>t to<span class="abbr">us</span> mors. Et
pour abreger robert fist ta<span class="abbr">n</span>t q<span class="abbr">ue</span> les
chrestiens eurent victoire sur les
sarrazins car avec ce qu'il frapoit
sur les mastins si donnoit il courage
aux Romains tousjours les
rallioit ensemble. De la grand
joye q<span class="abbr">ue</span> les romains avoie<span class="abbr">n</span>t de voir
ainsi besongner a robert enco<span class="abbr">n</span>tre
ceste chie<span class="abbr">n</span>naille la force leur croissoit
&amp; tellement besongnerent avec
l'ayde de Robert que tous les
sarrazins furent desconfitz &amp; mis
a mort: dequoy lon mena joye
parmy la cité de Rome.
</p>



<h2>¶ Comme l'un des chevaliers de
L'empereur mist le fer de sa
lance en la cuysse de Robert.</h2>


<p class="lettrine">Donc quand la journee
fust passee et la bataille
gaignee: chascun s'en retourna
en son hostel / et
Robert s'en voulut retourner a
la fontaine dessusdicte pour se desarmer
comme il avoit accoustumé
mais les dessusdiz chevaliers
qui s'estoient retourné embuscher
au bois dessusdit saillirent tous
ensemble et luy dirent. Seigneur
chevalier parlez a nous / dictes
nous se il vous plaist qui vous
estes / de quel pays: ne de quelle
contree. Quand Robert les ouit
ainsi parler il fut tout esbahy / &amp;
se print a picquer son cheval contreval
a fuyr afin qu'il ne fut cogneu:
et de ce tant fist qu'il eschapa
aux chevaliers. Nul d'eulx ne
sceut sçavoir que Robert devint
fors un lequel le suyvit de pres
tenant une lance en son poing de
laquelle il frappa en la cuisse telleme<span class="abbr">n</span>t
que le fer demoura dedans
la playe / mais pourtant ne pouoit
il pas sçavoir qui estoit le
chevalier aulx armes blanches.
ains luy eschappa Robert &amp; vint
a la fontaine &amp; se desarma &amp; mist
les armes sur son Cheval ainsi
qu'il avoit accoustumé / &amp; tantost
aprés ne sceust que devint cheval
ne Lance ne les armes: ains demoura
la tout seul / navré de la
lance: dont il sentoit grand douleur.
Et inco<span class="abbr">n</span>tinent luy mesmes
tira le fer de sa cuysse &amp; le mussa
entre deux pierres a la fontaine
robert si ne sçavoit ou aller pour
adouber la playe de paour que il
ne feust cogneu il se mist luy mesmes
a l'adouber &amp; print de l'herbe
et la mist dessus / et puis amassa
grande quantité de mousse: de laquelle
il enveloppa sa playe tout
autour du mieulx qu'il peut: a fin
que l'air n'entrast dedans. La fille
de L'empereur / laquelle estoit
aux fenestres si veoit tout cela &amp;
bien le nota. Et pource qu'elle cogneut
Robert estre beau &amp; vaillant
chevalier &amp; avoit veu sa maniere
de armer et desarmer elle le
mist tant en son cueur q<span class="abbr">ue</span> ce fust
merveilles / et commença fort a
l'aymer. Or ne sçavoit ho<span class="abbr">m</span>me vivant
qui estoit le Chevalier aux
armes blanches. Quand robert
eust bien adoubbé sa playe il s'en
vint a la court pour avoir a soupé:
mais il clochoit fort pour le
coup qu'il avoit receu: nonobstant
qu'il se gardoit de clocher le plus
q<span class="abbr">u'i</span>l pouoit: car il sentoit cent mille
foys plus grand douleur qu'il
ne monstroit Tantost aprés arriva
le chevalier / leq<span class="abbr">ue</span>l avoit blecé
robert &amp; commença a compter a
l'empereur comment le chevalier
leur estoit eschappé / &amp; comment
il le avoit blecé dequoy il estoit
fort courroucé et dolent et disoit
Je croy que ce soit chose spirituelle:
&amp; non pas mortelle. Car il ne
dit mot ne pour beau parler q<span class="abbr">ue</span> je
luy ay sceu dire ne n'a oncq<span class="abbr">ue</span>s voulu
parler ne respo<span class="abbr">n</span>dre mot. Je prie
a dieu qu'il le vueille reconforter
en quelque lieu q<span class="abbr">u'i</span>l soit: car je suis
seur qu'il est fort blecé. Mais sire
Empereur je vous diray q<span class="abbr">ue</span> vo<span class="abbr">us</span>
ferez si m'en voulez croire / et se
voulez sçavoir en bref temps qui
est le chevalier aux armes blanches.
C'est que vous faciez crier
par toutes voz villes citez &amp; chasteaulx
q<span class="abbr">ue</span> s'il y a chevalier qui aye
blanches armes et cheval blanc
qu'i vienne par devers vous. Et
aussi qu'il apporte le fer de la lance
de laquelle il a esté blecé en la
cuysse &amp; qu'il monstre la playe et
que vous luy do<span class="abbr">n</span>nerez vostre fille
a femme / et avec ce luy donnerez
la moytié de vostre Empire.
Quand l'empereur entendit ainsi
parler le chevalier il fut moult
joyeulx: et dist que il avoit sagement
parlé et incontinent fist publier
par tout son Empire ce que
ledit chevalier avoit conseillé.
</p>



<h2>¶ Co<span class="abbr">mm</span>e le seneschal se mist un fer
de la<span class="abbr">n</span>ce en la cuisse pour cuider
avoir la fille de l'empereur.</h2>


<p class="lettrine">Les criees de p<span class="abbr">ar</span> l'empereur
faictes &amp; publiees
vindrent a la
cognoissa<span class="abbr">n</span>ce du trahistre
seneschal q<span class="abbr">ui</span> aymoyt
ta<span class="abbr">n</span>t la fille de l'e<span class="abbr">m</span>pereur qu'il
ne pouoit dormyr ne reposer &amp; la
cuidoit avoir a femme par so<span class="abbr">n</span> outrecuida<span class="abbr">n</span>ce
&amp; pour l'amour d'elle avoit
fait ta<span class="abbr">n</span>t de folles entreprinses
desquelles tousjours se trouvoit
deceu &amp; marry: &amp; encores en
fist un autre bien gra<span class="abbr">n</span>de co<span class="abbr">m</span>me cy
aprés orrez: car lon dit communement /
q<span class="abbr">ue</span> plus hault mo<span class="abbr">n</span>te qu'il ne
doit: plus bas descend qu'il ne voudroit /
&amp; n'est rien plus desplaisa<span class="abbr">n</span>t
a dieu que orgueil ne pl<span class="abbr">us</span> nuisible
a l'ho<span class="abbr">m</span>me: mais q<span class="abbr">ui</span> a dieu servir entend:
en la fin bo<span class="abbr">n</span> loyer en attend
Ledit seneschal ap<span class="abbr">ré</span>s ce q<span class="abbr">u'i</span>l eut ouy
les criees dessusdictes: il s'advisa
d'une grand malice: laquelle luy
tourna depuis a gra<span class="abbr">n</span>d desho<span class="abbr">n</span>neur
car inco<span class="abbr">n</span>tinent il fist chercher un
cheval bla<span class="abbr">n</span>c / la<span class="abbr">n</span>ce &amp; armes bla<span class="abbr">n</span>ches
et print un fer de lance: lequel il
le mist en sa cuysse en grand douleur
&amp; angoisse: toutesfois pour
p<span class="abbr">ar</span>venir a estre empereur il se souffrit
&amp; endura paciemment: &amp; pareillement
pour avoir la fille de
l'empereur: de laquelle il estoit si
tresamoureux que peu s'en failloit
q<span class="abbr">u'i</span>l n'enrageoit tout vif: do<span class="abbr">n</span>t c'estoit
grand follie: car il ne avoit
garde de l'avoir: &amp; aussi c'est gra<span class="abbr">n</span>de
folie a ceulx qui veule<span class="abbr">n</span>t maintenir
vie de foles amours: car a
la fin mal douleur &amp; ho<span class="abbr">n</span>te en vie<span class="abbr">n</span>t
Ap<span class="abbr">ré</span>s cela fait le seneschal fist armer
to<span class="abbr">us</span> ses gens &amp; les fist mettre
sur les cha<span class="abbr">m</span>ps pour le aco<span class="abbr">m</span>pagner
et tant chevaucha qu'il arriva a
Ro<span class="abbr">m</span>me a gra<span class="abbr">n</span>d ho<span class="abbr">n</span>neur &amp; triu<span class="abbr">m</span>phe
Or estoit il bel homme grand &amp;
plaisa<span class="abbr">n</span>t. Mais il estoit ta<span class="abbr">n</span>t fier &amp;
orgueilleux que au monde n'y avoit
point son pareil pl<span class="abbr">us</span> cault ne
pl<span class="abbr">us</span> subtil &amp; malicieulx trahistre
&amp; frauduleux &amp; cuidoit bie<span class="abbr">n</span> avoir
p<span class="abbr">ar</span> envie &amp; subtilité ce qu'il n'avoit
pas desservy &amp; que a luy n'appartenoit
pas: en tel estat vi<span class="abbr">n</span>t le trahistre
seneschal a la ville de Rome.
Et sa<span class="abbr">n</span>s sejourner se vint p<span class="abbr">re</span>se<span class="abbr">n</span>ter
a l'empereur en luy disa<span class="abbr">n</span>t fort
humblement: sire empereur pour
certain je suis celuy q<span class="abbr">ui</span> si vaillanment
vo<span class="abbr">us</span> ay par trois fois secouru:
&amp; qui tant ay fait mourir de
gens pour l'amour de vo<span class="abbr">us</span>. Alors
L'empereur qui ne pe<span class="abbr">n</span>soit point de
trahison luy respo<span class="abbr">n</span>dit et dit: vo<span class="abbr">us</span>
estes moult fort preudhomme et
hardy: mais p<span class="abbr">ar</span> mon ame je eusse
bien pe<span class="abbr">n</span>sé le contraire: car on vo<span class="abbr">us</span>
tient pour un couart. Lors le seneschal
dit tout marry &amp; courroucé.
Sire Empereur de ce ne soyez
esbahy: car je n'ay pas encores le
cueur si failly que on cuyde: &amp; en
disa<span class="abbr">n</span>t ces parolles il tira un fer
de lance: lequel il mo<span class="abbr">n</span>stra a l'empereur
puis il descouvrit sa playe
laquelle il s'estoit faite luy mesmes
en la cuysse. Le chevalier q<span class="abbr">ui</span>
avoit blessé robert estoit la p<span class="abbr">re</span>sent
Et qua<span class="abbr">n</span>d il vit le fer que le seneschal
mo<span class="abbr">n</span>stroit il se print a soubzrire:
car il congnoissoit bien q<span class="abbr">ue</span> ce n'estoit
pas son fer / &amp; toutesfois de
paour d'avoir debat il n'osat dire
le contraire: mais il luy grevoit
bie<span class="abbr">n</span> toutesfois il ne dist mot jusq<span class="abbr">ue</span>s
a ce q<span class="abbr">u'i</span>l vit bie<span class="abbr">n</span> son point co<span class="abbr">m</span>me
cy ap<span class="abbr">ré</span>s orrez: mais no<span class="abbr">us</span> laisserons
a parler de l'empereur et du seneschal
et retournerons a robert lequel
gisoit avec les chiens blessé
a mort comme dessus avez ouy.
</p>



<h2>¶ Comme L'ange vint annoncer
a L'hermite que la penitence
de Robert estoit accomplie
et qu'il allast a Rome le chercher.</h2>


<p class="lettrine">Moult servit long
temps robert au service
de Dieu duquel
service par sa volunté
il a enduré plusieurs
peines &amp; est de present temps
q<span class="abbr">ue</span> dieu l'en guerdonne / &amp; ainsi qu'il
pleut a dieu que le te<span class="abbr">m</span>ps fut venu
de payer robert selon sa desserte &amp;
ses bie<span class="abbr">n</span>s faitz il le voulut exaulcer
&amp; eslever du lict des chie<span class="abbr">n</span>s auquel
il gisoit / navré a mort de la
la<span class="abbr">n</span>ce ainsi qu'avez ouy &amp; si faisoit
lescher sa playe aux chiens &amp; n'avoit
autre medecin: &amp; iceluy colloquer
&amp; mettre en fort grand honneur
&amp; haultesse / robert ne tenoit
co<span class="abbr">m</span>pte de luy no<span class="abbr">n</span> plus q<span class="abbr">ue</span> d'une beste &amp;
n'avoit ho<span class="abbr">n</span>te de p<span class="abbr">er</span>sonne ne aussi n'avoit
jamais pensé a avoir la fille
de L'empereur a femme / mais
tousjours estoit en oraiso<span class="abbr">n</span> en priant
nostre seign<span class="abbr">eu</span>r que il eust pitié
de luy &amp; tousjours il plouroit ses
pechez. Si advint un jour q<span class="abbr">ue</span> l'hermite
duquel avez cy devant ouy
parler &amp; lequel avoit co<span class="abbr">n</span>fessé Robert
&amp; enjoinct sa penitence estoit
en son hermitage &amp; dormoit / en
dorma<span class="abbr">n</span>t luy vint en visio<span class="abbr">n</span> un ange
lequel luy dit qu'il allast a rome
chercher &amp; enquerir en quel lieu
estoit robert &amp; luy dict tout ce
qui estoit advenu de Robert / et
qu'il devoit avoir la fille de l'empereur
en mariage et de fait luy
declara de point en point tout le
mistere do<span class="abbr">n</span>t l'hermite fut joyeux:
&amp; le lendemain au matin l'hermite
se leva &amp; s'en alla a Rome / aussi
fist le seneschal q<span class="abbr">ui</span> vouloit avoir
la fille de l'empereur: &amp; s'en alla
vers l'e<span class="abbr">m</span>pereur auquel il demanda
sa fille ainsi que promise luy
avoit en ses criees / laquelle luy
fut octroyee sans co<span class="abbr">n</span>tredit / qua<span class="abbr">n</span>d
la fille sceut q<span class="abbr">u'e</span>lle estoit octroyee
au seneschal elle cuyda enrager &amp;
devenir folle. Et incontinent se
print a desrompre ses cheveulx &amp;
a mener grand dueil / mais tout
ne luy valut rien: car il convint
qu'elle fut habillee &amp; aornee comme
une espousee richement ainsi
qu'a son estat apartenoit / &amp; comme
a fille d'empereur. So<span class="abbr">n</span> pere la
print par la main pour la mener
au monstier acompagnee de plusieurs
notables seigneurs / Barons /
Dames &amp; Damoyselles /
mais la Fille ne s'en pouoit resjouyr:
mais elle s'en alloit grand
dueil demenant.
</p>



<h2>¶ Comme la Fille de L'empereur
par la grace de dieu commença
a parler.</h2>


<p class="lettrine">Il advint quand L'empereur
&amp; sa Baronnie qui
la estoit asse<span class="abbr">m</span>blee furent
a l'eglise ou devoient espouser le
seneschal &amp; la fille de L'empereur
laq<span class="abbr">ue</span>lle n'avoit jamais parlé commença
a parler. La demonstra
dieu un grand miracle pour exaucer
le preudhomme Robert duquel
nul ne tenoit compte / ains
chascun se railloit de luy en le reputant
pour fol. Ainsi q<span class="abbr">ue</span> le prebstre
venoit comme<span class="abbr">n</span>cer le divin service
pour espouser la pucelle &amp; le
Seneschal: p<span class="abbr">ar</span> la grace de Dieu la
fille comme<span class="abbr">n</span>ça a p<span class="abbr">ar</span>ler &amp; dict a son
pere. Vous estes bien fol &amp; hors
du sens de croyre ce que ce mauldit
enragé &amp; orgueilleux fol vo<span class="abbr">us</span>
a dit &amp; racompté: car tout ce qu'il
dit ne sont que bourdes. Bien est
vray q<span class="abbr">ue</span> cea<span class="abbr">n</span>s a un homme sainct
et bien devot: qui par sa bonté &amp;
grand merite dieu m'a re<span class="abbr">n</span>du la parolle
dont je suis grandement tenue
a luy. Car il y a long temps
que j'ay congneu les grans biens
qui en luy sont / &amp; toutefoys nul
jamais ne m'e<span class="abbr">n</span> volut croire pour
chose que j'en sceusse faire. Qua<span class="abbr">n</span>d
L'empereur ente<span class="abbr">n</span>dit ainsi p<span class="abbr">ar</span>ler la
fille laq<span class="abbr">ue</span>lle n'avoit jamais parlé
il fust tout ravy de joye &amp; vit
que mal alloit &amp; qu'il n'estoit pas
vray ce q<span class="abbr">ue</span> le seneschal luy avoit
dit: &amp; se pensa qu'il l'avoit villainement
deceu. Le seneschal qui ce
ouyt cuyda enrager de dueil &amp; de
courroux: &amp; du grand dueil que
il en eust il monta a cheval incontinent /
&amp; s'enfouyt tout honteux
sans espouser ladicte fille tout
yré &amp; courroucé co<span class="abbr">m</span>me felo<span class="abbr">n</span> &amp; hors
du sens. Le pape qui la estoit present
demanda a la fille q<span class="abbr">ui</span> estoit
celuy duq<span class="abbr">ue</span>l on parloit tant / lors
elle mena le Pape &amp; L'empereur
son pere a la fontaine a laquelle
Robert s'armoit &amp; desarmoit &amp;
la elle chercha e<span class="abbr">n</span>tre les deux pierres
ou Robert avoit mussé le fer
de la lance dessusdicte &amp; ta<span class="abbr">n</span>t chercha
qu'elle le trouva: &amp; quand elle
l'eust trouvé elle demanda la
lance de laq<span class="abbr">ue</span>lle estoit yssu le fer &amp;
incontinent luy fut aporté: &amp; la
lance &amp; le fer si se trouvere<span class="abbr">n</span>t tout
un / car le fer estoit bien proprement
joinct au boys &amp; le boys au
fer aussi bien que se jamais il ne
eust esté brisé puis dit la fille au
pape. Pere sainct encores y a bie<span class="abbr">n</span>
autre chose / car en ce propre lieu
a esté trois fois armé. Celuy p<span class="abbr">ar</span>
q<span class="abbr">ui</span> avons esté trois foys delivrez
des mains de noz ennemys. Car
j'ay veu trois foys son cheval &amp;
ses armes / desquelles par trois
foys je l'ay veu armer / &amp; desarmer:
mais je ne sçaurois dire ou
le cheval alloit ne dont il venoit
ne qui luy bailloit armes ne harnoys
ne a qui il les re<span class="abbr">n</span>doit / mais
je sçay bien au vray de luy: q<span class="abbr">ue</span> incontinent
s'en venoit gesir avec
les chiens. Tout ce que je vous
racompte est verité &amp; ainsi le demonstrois
par signes. Mais on
ne m'en vouloit croire. Lors la
fille tourna son langage vers
L'empereur son pere en luy disa<span class="abbr">n</span>t.
C'est celuy lequel a bien gardé &amp;
deffe<span class="abbr">n</span>du vostre bon droit &amp; vostre
ho<span class="abbr">n</span>neur / parquoy est raison desormais
q<span class="abbr">ue</span> par vous guerdonné en
soit: &amp; s'il vo<span class="abbr">us</span> plaist tous ense<span class="abbr">m</span>ble
yrons parler a luy. Lors le pape /
L'e<span class="abbr">m</span>pereur: sa fille: &amp; la baronnie
vindrent vers robert leq<span class="abbr">ue</span>l trouverent
couché au lict des chie<span class="abbr">n</span>s: &amp;
tous ensemble le saluerent &amp; luy
firent la reverence: mais Robert
ne leur respondit rien.
</p>



<h2>¶ Co<span class="abbr">mm</span>e l'hermite trouva Robert
auq<span class="abbr">ue</span>l il comma<span class="abbr">n</span>da q<span class="abbr">u'i</span>l parlast &amp;
q<span class="abbr">ue</span> la penitence estoit acomplie.</h2>


<p class="lettrine">Alors L'empereur
comme<span class="abbr">n</span>ça
a parler
a robert
&amp; dict / vien
ça mon amy
je te prie q<span class="abbr">u'i</span>l
te plaise me
monstrer ta cuisse car je le vueil
veoir. Quand Robert l'ente<span class="abbr">n</span>dit
parler il sceut bie<span class="abbr">n</span> pourquoy il le
disoit: si faisoit semblant de ne
l'entendre point: puis print une
paille &amp; commença a la rompre
par mocquerie en se joua<span class="abbr">n</span>t: &amp; lors
fist mainte folie robert pour faire
rire le Pape &amp; L'empereur / &amp;
aussi maintz esbateme<span class="abbr">n</span>s pour les
faire parler &amp; dire quelque chose
nouvelle. Et lors le pape comme<span class="abbr">n</span>ça
a parler a Robert &amp; le conjura
de par Dieu q<span class="abbr">ui</span> en croix pendit
pour rachepter l'humain lignage
&amp; luy dit. Je te commande q<span class="abbr">ue</span> ce
tu as pouoir de p<span class="abbr">ar</span>ler que tu parles
a nous. Adonc Robert se leva
&amp; en contrefaisant le fol donna
la benediction au Pape / &amp; en
faisant cela il regarda derriere
luy: &amp; vit venir L'hermite auq<span class="abbr">ue</span>l
il s'estoit confessé: &amp; aussi tost que
L'hermite aperceut robert il luy
dict si hault que chascun l'ouyt.
Mon amy entendez a moy. Je
sçay bien qu'estes Robert lequel
se nomme le diable. Or est maintenant
plus agreable a dieu car
au lieu du diable avez nom l'homme
dieu / vous estes celuy par lequel
ceste contree est delivree des
mains des Sarrazins: je vous
prie que ainsi qu'avez acoustumé
honorez &amp; prisez Dieu lequel m'a
icy envoyé. Si vous mande de
par moy q<span class="abbr">ue</span> d'icy en avant vueillez
parler sans plus faire le fol:
car ainsi est sa volunté. Et vo<span class="abbr">us</span>
a pardonné voz pechez lesquelz
aviez commis. Pource que de iceulx
avez faict penitence suffisante.
Et incontinent / Robert
se mist a genoulx &amp; joignit les
mains vers le Ciel en disant:
Souverain Roy des Cieulx je
te remercie: puis qu'il t'a Pleu
me pardonner mes offenses &amp; pechez /
loué soyes tu. Lors quand
la Fille &amp; ceulx qui la estoient
presens entendirent le doulx langage
de Robert ilz furent esmerveillez
car alors robert leur sembla
si beau &amp; gracieux &amp; beau de
corps &amp; si bien fourny que c'estoit
chose merveilleuse a voir. Ado<span class="abbr">n</span>c
l'empereur luy voulut donner sa
fille en mariage pour les gra<span class="abbr">n</span>ds
biens &amp; vertus qui sont en luy.
L'hermite qui la estoit ne si voulut
consentir pourquoy tous se
departirent de la: &amp; s'en allerent
chascun en son hostel.
</p>



<h2>¶ Comme par le co<span class="abbr">m</span>mandement
de Dieu Robert retourna a
Rome pour espouser la fille
de l'empereur.</h2>


<p class="lettrine">En aprés que robert
eust obtenu pardon
de ses pechez &amp; s'en estoit
allé hors de rome /
Dieu feist dire
trois fois par son bon ange que
il s'en retournast a Rome et qu'il
espouseroit la fille de L'e<span class="abbr">m</span>pereur
laquelle estoit tant belle &amp; gracieuse /
doulce &amp; benigne / &amp; si avoit
en luy tout son cueur mis. Et que
d'eux deux descenderoit une noble
lignee de laq<span class="abbr">ue</span>lle tout le pays
en vaudroit mieux &amp; que la foy
chrestienne en seroit exaucee. Adonc
Robert par le commandement
de Dieu s'en retourna a Rome
pour espouser la fille de l'empereur
a grand honneur &amp; triumphe:
car vous eussiez veu demener
joye a L'empereur: &amp; a tous
ceulx de Rome. Belle feste y eut
&amp; belle assemblee honorable &amp; triumphante:
car tous demenoient
gra<span class="abbr">n</span>d joye / a la feste nul ne se pouoit
saouler de regarder Robert
&amp; disoient tous. Bien sommes tenus
a cest ho<span class="abbr">m</span>me / car par luy sommes
hors des mains de noz ennemys.
La feste fut si grande qu'elle
dura qui<span class="abbr">n</span>ze jours tous entiers
&amp; aprés que la feste fut passee robert
avec sa femme s'en voulure<span class="abbr">n</span>t
retourner en Normandie: pour
visiter son Pere &amp; sa mere &amp; demanda
co<span class="abbr">n</span>gé a l'empereur lequel
luy bailla des gens pour l'acompagner:
&amp; luy donna de beaulx &amp;
riches dons: or &amp; argent &amp; pierres
p<span class="abbr">re</span>cieuses &amp; alors robert &amp; sa femme
bien acco<span class="abbr">m</span>pagnez de plusieurs
nobles chevaliers / dames &amp; damoyselles:
or &amp; argent en abondance:
si print congé de L'e<span class="abbr">m</span>pereur
&amp; de ceulx de Rome &amp; se mirent a
chemin pour aller en Norma<span class="abbr">n</span>die
</p>



<h2>¶ Comme Robert avec sa femme
arriverent a Rouen a
grand honneur.</h2>


<p class="lettrine">Robert &amp; sa femme
cheminerent tant q<span class="abbr">ue</span>
ilz arriverent a rouen
en gra<span class="abbr">n</span>d honneur
&amp; triumphe do<span class="abbr">n</span>t plusieurs
furent joyeux de leur venue:
car ceulx du pays estoient
en gra<span class="abbr">n</span>d desconfort pour ce que le
duc pere de robert estoit trespassé
et estoyent demourez sans seigneur
dont ilz estoyent tristes &amp;
dolens. Car c'estoit un tressage
prince &amp; de grand renom. Auprés
de roue<span class="abbr">n</span> demouroit un chevalier
tresmauvais et cruel / lequel faisoit
a la duchesse mere de Robert
souffrir plusieurs tourmens / et
luy faisoit plusieurs injures: car
il la persecutoit du corps et des
biens &amp; si la vouloit faire brusler.
Il n'y avoit baron ne chevalier
qui osast co<span class="abbr">n</span>tredire a luy / sur
chascun vouloit estre maistre et
pour doubte de luy nul n'osoit ayder
a la duchesse: mais quand robert
fut venu q<span class="abbr">ue</span> chacun l'eut cogneu
alors le doubterent &amp; gra<span class="abbr">n</span>d
joye demenere<span class="abbr">n</span>t &amp; luy fire<span class="abbr">n</span>t grand
honneur &amp; disoient les uns aux
autres nous cuydions qu'il fust
mort. To<span class="abbr">us</span> les seigneurs &amp; bourgeoys
de Rouen s'assemblerent &amp;
en grand triumphe allere<span class="abbr">n</span>t tous
faire honneur &amp; reverence a Robert
leur souverain seigneur / &amp; aprés
q<span class="abbr">ue</span> tous luy eurent fait &amp; rendu
le salut ilz luy co<span class="abbr">m</span>ptere<span class="abbr">n</span>t la façon
comme le seigneur dessusdit
traictoit &amp; malmenoit la duchesse
sa mere / depuis que son pere estoit
mort: &amp; luy recitere<span class="abbr">n</span>t la gra<span class="abbr">n</span>d
vile<span class="abbr">n</span>nie &amp; outrage qu'i luy avoit
fait. Quand Robert entendit ce
que les bourgoys luy avoie<span class="abbr">n</span>t dit
tant de cela que de la mort de son
pere il en fut fort courroucé &amp; demena
grand dueil: car il cuydoit
trouver son pere en vie. Il jura
sainct Pierre de rome q<span class="abbr">ue</span> a ce chevalier
feroit guerre mortelle / &amp;
que s'il le pouoit tenir que vilaineme<span class="abbr">n</span>t
il le feroit mourir comme
trahistre &amp; desloyal / incontinent
robert mist gensdarmes en oeuvre
pour prendre ce trahistre: &amp;
ne cessa tant qu'il fust prins: &amp; incontinent
fist faire son procés &amp;
fut condampné a estre pendu et
estranglé: laquelle chose fut faicte /
&amp; ainsi fut la duchesse ve<span class="abbr">n</span>gee
de ce faulx &amp; mauvais paillard
qui ta<span class="abbr">n</span>t luy avoit fait de peine et
de tourme<span class="abbr">n</span>t: &amp; combien que la duchesse
fut bien joyeuse de la mort
de ce trahistre / si fut elle encores
plus joyeuse ce<span class="abbr">n</span>t mille foys de la
venue de son filz lequel elle cuydoit
qu'il fut mort: car par luy elle
fut delivree de ce trahistre larron:
&amp; aussi fut tout le Pays de
Norma<span class="abbr">n</span>die auq<span class="abbr">ue</span>l il faisoit mainte
tirannie &amp; les tenoit en sa subjection.
Quand Robert &amp; sa mere
furent ensemble il luy compta
co<span class="abbr">m</span>me il c'estoit gouverné a Rome
&amp; comme il avoit enduré beaucoup
de maulx en faisant sa penitence:
&amp; comme l'empereur luy avoit
donné sa fille pour femme &amp;
luy dict toute la maniere. Et de
fait luy compta tout son gouvernement.
Quand la Duchesse entendit
ce que son Filz luy disoit /
elle co<span class="abbr">m</span>me<span class="abbr">n</span>ça a plorer de la grand
pitié qu'elle eut de son enfant qui
avoit souffert tant de peine &amp; de
tourment.
</p>



<h2>¶ Comme un messager arriva
devant le noble duc robert leq<span class="abbr">ue</span>l
luy dit q<span class="abbr">ue</span> L'empereur luy mandoit
q<span class="abbr">u'i</span>l l'allast secourir a l'encontre
du Seneschal.</h2>


<p class="lettrine">Cependant que Robert
estoit a Rouen
en grand triumphe
avecq sa Mere &amp; sa
femme en comptant
ses ave<span class="abbr">n</span>tures: Si advint un jour
qu'il arriva un messager lequel
L'empereur envoya a robert. Le
messager si vint saluer robert &amp;
luy dit. Seigneur duc L'e<span class="abbr">m</span>pereur
m'e<span class="abbr">n</span>voye par devers vo<span class="abbr">us</span> &amp; vous
prie que le veniez secourir contre
ce maudit trahistre seneschal lequel
c'est rebellé contre luy / &amp; dict
qu'il aura vostre femme par force
maulgré luy: et vous. Lors
quand Robert eust ouy ces p<span class="abbr">ar</span>olles:
il fust mal content: &amp; incontinent
fist amasser plusieurs gensdarmes
les plus vaillans qu'il
peult trouver en Normandie: &amp;
au plus tost qu'il peust se mist a
chemin pour aller secourir L'empereur:
&amp; tant chemina luy &amp; ses
gens qu'ilz arriverent a Rome &amp;
s'e<span class="abbr">n</span> alla droit ou estoit le seneschal
qui desja tenoit la ville de rome
en sa subjection. Et quand Robert
apperceut le trahistre seneschal
commença a s'escrier en luy
disant / trahistre pas n'eschaperas
que je puisses puis que je t'ay
trouvé: de malle heure es tu icy
venu. Car jamais n'e<span class="abbr">n</span> retourneras:
&amp; puis luy dict. Tu boutas
le fer de la Lance en ta cuysse par
tricherie. Or deffe<span class="abbr">n</span>d maintenant
ta vie: aussi tu as tué Monseigneur
L'empereur par trahison /
dont de tous tes faitz fault que
tu sois guerdonné selon ta desserte:
&amp; en disant ces parolles Robert
par grand yre estrainct les
dentz par maltalent: &amp; s'en vint
courrant contre le Seneschal &amp;
luy donna si grand coup sur son
heaulme q<span class="abbr">u'i</span>l le rompit &amp; luy fendit
la teste jusques aux dentz / &amp;
puis luy osta la visiere telleme<span class="abbr">n</span>t
q<span class="abbr">ue</span> la cervelle luy tomba par terre
&amp; tomba le trahystre Seneschal
tout mort en la place / puis Robert
le fist prendre &amp; porter par la
Cité de Rome en un lieu propre
pour l'escorcher afin qu'il fust mieux
de luy vengé / &amp; si fist le Duc
robert devant tous ceulx de Rome
le seneschal escorcher: &amp; ainsi
le fist mourir de malle mort par
quoy on peult cognoistre que c'est
grand folie de desirer chose qu'il
n'apartient d'avoir: car se le seneschal
n'eust desiré la fille de L'empereur
laquelle ne luy appartenoit
pas. Il ne fust pas ainsi
mort: ains fust tousjours demouré
amy de L'empereur.
</p>



<h2>¶ Comme aprés que le duc Robert
eut fait escorcher le seneschal
il s'en retourna a Rouen
en Normandie.</h2>


<p class="lettrine">Quand Robert
de Normandie
eust fait escorcher
le Seneschal /
&amp; mis en
paix &amp; seureté
les Romains:
il s'en retourna a Rouen avec sa
co<span class="abbr">m</span>pagnie la ou il trouva sa mere
&amp; sa femme / laquelle demena
grand dueil quand elle sceut que
L'empereur estoit mort par le seneschal /
mais la duchesse mere de
Robert la reconfortoit &amp; luy faisoit
tout ce qu'elle sçavoit penser
pour la tenir en joyeuseté.
</p>
<p class="lettrine">Pour mettre fin a
nostre livre no<span class="abbr">us</span> laisserons
le dueil de la
jeune duchesse &amp; parlerons
de Robert lequel
fut en sa jeunesse mauvais
&amp; enclin a tout vice &amp; a mal sans
ce qu'il luy eust aucune raison et
amytié / plus felon qu'un Lyon:
sans avoir nulle misericorde: &amp;
fut depuis comme un ho<span class="abbr">m</span>me sauvage
sans parler comme une beste
mue / abstinent &amp; plus arresté
que jamais fut homme puis fut
exaucé en noblesse &amp; honneur comme
cy devant avez ouy. Robert
vesquit longueme<span class="abbr">n</span>t avec sa femme
&amp; sainctement: &amp; en bonne renommee /
&amp; fust prisé &amp; aymé de
grands &amp; de petis. Car il faisoit
a tous bonne justice &amp; tenoit
tout son pays en bonne paix. Il
eut de sa femme un beau filz lequel
fut nommé Richard / &amp; fist
avec Charlemaigne Plusieurs
proesses. Il ayda a exaulcer la
foy chrestienne. Car sans cesser
menoit guerre aux sarrazins &amp;
les destruysoit. Car il ne les pouoit
aymer / il vesquit nobleme<span class="abbr">n</span>t
a grand honneur &amp; bonne renommee
en son vivant par tout son
pays ainsi que son pere: car tous
deux vesquirent saincteme<span class="abbr">n</span>t jusques
a la fin de leurs jours: dieu
par sa infinie puissa<span class="abbr">n</span>ce no<span class="abbr">us</span> doint
si bien &amp; sainctement vivre: que
a la fin de noz jours noz ames
puissent avec les leurs voler lassus
en la gloire eternelle: avec
tous les Sainctz &amp; Sainctes de
Paradis. Amen.
</p>


<p class="narrow">¶ Si fine la vie de Robert le diable / nouvellement
Imprimee a Paris par Claude Blihart: Demourant
en la Rue de la Jufrie: a L'enseigne de
L'escu de France.</p>

<div class="c"><img src="images/b.png" alt="[Marque d'imprimeur]"></div>


<div class="trnotes"><h2>NOTES DU TRANSCRIPTEUR</h2>

<p>L'orthographe et la ponctuation sont conformes à l'original. Cependant
pour faciliter la lecture on a introduit les accents et apostrophes, et
distingué u/v et i/j selon l'usage. On a résolu en toutes lettres les
abréviations par signes conventionnels (du type Cõme &gt; Co<span class="abbr">m</span>me).</p>

<p>Les parties illisibles de la page de titre ont été complétées entre
crochets en italiques.</p>

<p>On a effectué les corrections suivantes:</p>

<ul>
<li>pui &gt; qui (le peuple qui la estoit)</li>
<li>compahnons &gt; compagnons (la crainte de Robert... et de ses compagnons)</li>
<li>dine<span class="abbr">n</span>che &gt; dime<span class="abbr">n</span>che</li>
<li>vout &gt; vous (je vous supplye en l'honneur de la passion de Dieu)</li>
<li>rodert &gt; robert (tous espouentez de veoir robert)</li>
<li>facites &gt; faictes (et le faictes bien servir)</li>
<li>fillle &gt; fille (la fille se dit la maistresse se veut dire)</li>
<li>assaellir &gt; assaillir (vint de rechef assaillir Rome)</li>
<li>essent &gt; eussent (les romains eussent esté desconfitz)</li>
<li>tousjous &gt; tousjours (tousjours les rallioit ensemble)</li>
<li>le le &gt; le (elle le mist tant en son cueur)</li>
<li>avit &gt; avoit (pour le coup qu'il avoit receu)</li>
<li>empepeur &gt; empereur (commença a compter a l'empereur)</li>
<li>emreur &gt; empereur (lequel il mo<span class="abbr">n</span>stra a l'empereur)</li>
<li>ga<span class="abbr">n</span>d &gt; gra<span class="abbr">n</span>d (la gra<span class="abbr">n</span>d vile<span class="abbr">n</span>nie &amp; outrage)</li>
<li>testo &gt; teste (luy fendit la teste jusques aux dentz)</li>
<li>qne &gt; que (cognoistre que c'est grand folie)</li>
</ul>
</div>

</body>
</html>
